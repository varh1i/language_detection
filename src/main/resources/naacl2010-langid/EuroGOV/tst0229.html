<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Asia F-24/06: Kanne 10.3.2006 — Abarca Montiel ym. v. komissio</head>
      <div type="body">
        <p>Kanne 10.3.2006 — Abarca Montiel ym. v. komissio</p>
        <p>Asianosaiset</p>
        <p>Kantajat: Sabrina Abarca Montiel ynnä muut (edustaja: asianajaja L. Vogel)</p>
        <p>Vastaaja: Euroopan yhteisöjen komissio</p>
        <p>Vaatimukset</p>
        <p>- työsopimusten tekemiseen toimivaltaisen viranomaisen 21.11.2005 tekemä se päätös on kumottava, jolla hylättiin kantajien eri päivinä 26.7.2005 ja 17.8.2005 välisenä aikana esittämät valitukset, jotka koskevat hallinnollisia päätöksiä, joissa vahvistettiin jokaisen kantajan palkkaluokka ja palkkataso sekä palkan määrä, ja komission jäsenten kollegion 27.4.2005 tekemän sen päätöksen 7 artiklaa, johon sisältyvät %quot%Yleiset täytäntöönpanosäännökset, jotka koskevat siirtymätoimenpiteitä, joita sovelletaan Brysselin päivähoitopalveluissa työskenteleviin Brysselin infrastruktuuritoimiston palveluksessa oleviin toimihenkilöihin%quot% (yleiset täytäntöönpanosäännökset), ja tämän päätöksen liitettä I ja II</p>
        <p>- siltä osin kuin on tarpeellista, myös ne päätökset on kumottava, joita edellä mainitut valitukset koskivat</p>
        <p>- Euroopan yhteisöjen komissio on velvoitettava korvaamaan oikeudenkäyntikulut.</p>
        <p>Oikeudelliset perusteet ja pääasialliset perustelut</p>
        <p>Kantajat, jotka ovat tällä hetkellä Brysselin päivähoitopalveluiden toimintaan sijoitettuja sopimussuhteisia toimihenkilöitä, hoitivat näitä samoja tehtäviä jo ennen nimittämistään Belgian lainsäädännön soveltamisalaan kuuluvien työsopimusten nojalla. Kantajat riitauttavat palkkaluokkiensa ja palkkatasojensa vahvistamisen sekä palkkojensa määrän, jotka vastaaja vahvisti, kun kantajat nimitettiin sopimussuhteisiksi toimihenkilöiksi.</p>
        <p>Kanteensa ensimmäisessä oikeudellisessa perusteessa kantajat väittävät, että yleisten täytäntöönpanosäännösten ja muiden komission sopimussuhteisia työntekijöitä koskevien säännösten mukaisesti, kun otetaan huomioon kantajien tehtävänimike ja virkaikä, heidän tehtäväryhmäkseen olisi pitänyt vahvistaa tehtäväryhmä III tehtäväryhmän II sijaan.</p>
        <p>Toisessa oikeudellisessa perusteessa kantajat arvostelevat muun muassa sitä, että heille ei makseta yleisten täytäntöönpanosäännösten 6 artiklassa säädettyä vähimmäispalkkaa.</p>
        <p>Kolmannessa oikeudellisessa perusteessaan kantajat väittävät, että muuhun henkilöstöön sovellettavien palvelussuhteen ehtojen 2 artiklan 2 kohtaa ja komission ja päivähoitopalveluiden Belgian lainsäädännön soveltamisalaan kuuluvan henkilöstön edustajien välillä 22.1.2002 tehtyä sopimuspöytäkirjaa on rikottu ja että syrjintäkiellon periaatetta ja sosiaaliturvaa koskevia yleisiä periaatteita on loukattu. Täsmällisemmin kantajille taattavaa palkkausta koskevassa laskutoimituksessa ei olisi pitänyt ottaa huomioon perheavustuksia.</p>
        <p>--------------------------------------------------</p>
      </div>
    </body>
</html>
