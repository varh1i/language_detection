<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Sentenza della Corte (Terza Sezione), 9 febbraio 2006 , nella causa C-305/03: Commissione delle Comunità europee contro Regno Unito di Gran Bretagna e Irlanda del Nord (Inadempimento di uno Stato — Sesta direttiva IVA — Artt. 2, punto 1, 5, n. 4, lett. c), 12, n. 3, e 16, n. 1 — Operazione all'interno del paese — Vendita all'asta d'oggetti d'arte importati in regime di ammissione temporanea — Commissione degli organizzatori di vendite all'asta)</head>
      <div type="body">
        <p>Sentenza della Corte</p>
        <p>(Terza Sezione)</p>
        <p>9 febbraio 2006</p>
        <p>nella causa C-305/03: Commissione delle Comunità europee contro Regno Unito di Gran Bretagna e Irlanda del Nord [1]</p>
        <p>Nella causa C-305/03, avente ad oggetto un ricorso per inadempimento ai sensi dell'art. 226 CE, proposto il 16 luglio 2003, nella causa tra Commissione delle Comunità europee (agente: sig. R. Lyal) e Regno Unito di Gran Bretagna e Irlanda del Nord (agenti: sigg.re C. Jackson e R. Caudwell, assistite dal sig. N. Paines, QC), la Corte (Terza Sezione), composta dal sig. A. Rosas, presidente di sezione, dai sigg. J.-P. Puissochet, S. von Bahr, U. Lõhmus (relatore) e A. Ó Caoimh, giudici, avvocato generale: sig.ra J. Kokott, cancelliere: sig.ra L. Hewlett, amministratore principale, ha pronunciato, il 9 febbraio 2006, una sentenza il cui dispositivo è del seguente tenore:</p>
        <p>1) Il Regno Unito di Gran Bretagna e Irlanda del Nord, avendo applicato un'aliquota ridotta dell'imposta sul valore aggiunto sulla commissione percepita dagli organizzatori di vendite all'asta in occasione di vendite all'incanto di oggetti d'arte, da collezione e d'antiquariato importati in regime di ammissione temporanea, è venuto meno agli obblighi ad esso incombenti in forza degli artt. 2, punto 1, 5, n. 4, lett. c), 12, n. 3, e 16, n. 1, della sesta direttiva del Consiglio 17 maggio 1977, 77/388/CEE, in materia di armonizzazione delle legislazioni degli Stati membri relative alle imposte sulla cifra di affari — Sistema comune di imposta sul valore aggiunto: base imponibile uniforme, come modificata dalla direttiva del Consiglio 25 maggio 1999, 1999/49/CE.</p>
        <p>2) Il Regno Unito di Gran Bretagna e Irlanda del Nord è condannato alle spese.</p>
        <p>[1] GU C 226 del 20.9.2003.</p>
        <p>--------------------------------------------------</p>
      </div>
    </body>
</html>
