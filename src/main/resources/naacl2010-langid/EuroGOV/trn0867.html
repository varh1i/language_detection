<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2004/84/: Az EGT-Vegyesbizotts%aacute%g 84/2004 hat%aacute%rozata (2004. j%uacute%nius 8.) az EGT-meg%aacute%llapod%aacute%s XXI. mell%eacute%klet%eacute%nek (Statisztika) m%oacute%dos%iacute%t%aacute%s%aacute%r%oacute%l</head>
      <div type="body">
        <p>Az EGT-Vegyesbizottság</p>
        <p>84/2004 határozata</p>
        <p>( 2004. június 8.)</p>
        <p>az EGT-megállapodás XXI. mellékletének (Statisztika) módosításáról</p>
        <p>AZ EGT-VEGYESBIZOTTSÁG,</p>
        <p>tekintettel az Európai Gazdasági Térségről szóló, az Európai Gazdasági Térségről szóló megállapodás kiigazításáról szóló jegyzőkönyvvel módosított megállapodásra (a továbbiakban: a megállapodás) és különösen annak 98. cikkére,</p>
        <p>mivel:</p>
        <p>(1) A 2003. október 14-én Luxemburgban aláírt, a Cseh Köztársaság, az Észt Köztársaság, a Ciprusi Köztársaság, a Magyar Köztársaság, a Lett Köztársaság, a Litván Köztársaság, a Máltai Köztársaság, a Lengyel Köztársaság, a Szlovén Köztársaság és a Szlovák Köztársaság Európai Gazdasági Térségben való részvételéről szóló megállapodás [1] módosította a megállapodás XXI. mellékletét.</p>
        <p>(2) Az 577/98/EK tanácsi rendelettel előírt, a munka és a családi élet összeegyeztetésével kapcsolatos 2005. évi ad hoc modul meghatározásainak elfogadásáról szóló, 2004. január 8-i 29/2004/EK bizottsági rendeletet [2] a megállapodás szövegébe kell illeszteni.</p>
        <p>(3) A rövid távú statisztikákról szóló, 1998. május 19-i 1165/98/EK tanácsi rendelet [3] a megállapodás szövegébe van illesztve.</p>
        <p>(4) Az 1165/98/EK rendelet hatályon kívül helyezi az azt követően módosított, a megállapodásba illesztett 1978. február 13-i 78/166/EGK tanácsi irányelvet [4], amelyet ebből következően a megállapodás értelmében hatályon kívül kell helyezni,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A megállapodás XXI. melléklete a következőképpen módosul:</p>
        <p>1. A 18ae. pont után a következő pont kerül beillesztésre (247/2003/EK bizottsági rendelet):</p>
        <p>"18af. 32004 R 0029: Az 577/98/EK tanácsi rendelettel előírt, a munka és a családi élet összeegyeztetésével kapcsolatos 2005. évi ad hoc modul meghatározásainak elfogadásáról szóló, 2004. január 8-i 29/2004/EK bizottsági rendelet (HL L 5., 2004.1.9., 57. o.).</p>
        <p>Ezen megállapodás alkalmazásában a rendelet rendelkezéseit a következő kiigazítással kell értelmezni:</p>
        <p>A rendelet hatálya nem terjed ki Liechtensteinre."</p>
        <p>2. A 4. pont szövegét el kell hagyni.</p>
        <p>2. cikk</p>
        <p>A 29/2004/EK rendelet izlandi és norvég nyelvű szövegei, amelyeket az Európai Unió Hivatalos Lapjának EGT-kiegészítésében kell kihirdetni, hitelesek.</p>
        <p>3. cikk</p>
        <p>Ez a határozat 2004. június 9-én lép hatályba, amennyiben a megállapodás 103. cikkének (1) bekezdése szerint előírt összes értesítést eljuttatták az EGT-Vegyesbizottsághoz [5].</p>
        <p>4. cikk</p>
        <p>Ezt a határozatot az Európai Unió Hivatalos Lapjának EGT-re vonatkozó részében és EGT-kiegészítésében kell kihirdetni.</p>
      </div>
      <div type="signature">
        <p>Kelt Brüsszelben, 2004. június 8-án.</p>
        <p>az EGT-Vegyesbizottság részéről</p>
        <p>az elnök</p>
        <p>S. Gillespie</p>
        <p>--------------------------------------------------</p>
        <p>[1] HL L 130., 2004.4.29., 3. o.</p>
        <p>[2] HL L 5., 2004.1.9., 57. o.</p>
        <p>[3] HL L 162., 1998.6.5., 1. o.</p>
        <p>[4] HL L 52., 1978.1.23., 17. o.</p>
        <p>[5] Alkotmányos követelmény nincs megemlítve.</p>
      </div>
    </body>
</html>
