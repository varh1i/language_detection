<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Ehdotus Neuvoston asetus yhteis%ouml%n j%auml%rjestelm%auml%n perustamisesta kalastuslisensseihin sis%auml%llytett%auml%vi%auml% v%auml%himm%auml%istietoja koskevien s%auml%%auml%nt%ouml%jen vahvistamiseksi annetun neuvoston asetuksen (EY) N:o 3690/93 kumoamisesta /* KOM/2005/0499 lopull. - CNS 2005/0205 */</head>
      <div type="body">
        <p>[pic] | EUROOPAN YHTEISÖJEN KOMISSIO |</p>
        <p>Bryssel 17.10.2005</p>
        <p>KOM(2005) 499 lopullinen</p>
        <p>2005/0205 (CNS)</p>
        <p>Ehdotus</p>
        <p>NEUVOSTON ASETUS</p>
        <p>yhteisön järjestelmän perustamisesta kalastuslisensseihin sisällytettäviä vähimmäistietoja koskevien sääntöjen vahvistamiseksi annetun neuvoston asetuksen (EY) N:o 3690/93 kumoamisesta</p>
        <p>(komission esittämä)</p>
        <p>PERUSTELUT</p>
        <p>Neuvoston asetuksella (EY) N:o 3690/93 [1] perustetaan yhteisön järjestelmä kalastuslisensseihin sisällytettäviä vähimmäistietoja koskevien sääntöjen vahvistamiseksi. Järjestelmä perustuu yhteisön kalastus- ja vesiviljelyjärjestelmän perustamisesta annettuun asetukseen (EY) N:o 3760/92, joka on kumottu asetuksella (EY) N:o 2371/2002.</p>
        <p>Kalastuslisenssi muodostaa merkittävän kalastuslaivastojen hallinnoinnin välineen erityisesti kapasiteettia koskevien rajoitusten osalta, joista säädetään asetuksen (EY) N:o 2371/2002 12 ja 13 artiklassa sekä yhteisön syrjäisimmille alueille rekisteröityjen kalastuslaivastojen hallinnoinnista 30 päivänä maaliskuuta 2004 annetussa neuvoston asetuksessa (EY) N:o 639/2004. Sen vuoksi on tarpeen mukauttaa kalastuslisenssejä koskevia sääntöjä tähän uuteen tilanteeseen asetuksen (EY) N:o 2371/2002 13 artiklan 3 kohdan ja 22 artiklan 3 kohdan perusteella.</p>
        <p>Tätä aihetta koskeva komission asetusehdotus on saanut kalastus- ja vesiviljelyalan komitealta 6 päivänä heinäkuuta 2005 puoltavan lausunnon. Asetus on annettu, ja sitä sovelletaan neuvoston asetuksen (EY) N:o 3690/93 kumoamispäivästä alkaen.</p>
        <p>Tämä asetus on sen vuoksi tarpeen kumota viipymättä.</p>
        <p>2005/0205 (CNS)</p>
        <p>Ehdotus</p>
        <p>NEUVOSTON ASETUS</p>
        <p>yhteisön järjestelmän perustamisesta kalastuslisensseihin sisällytettäviä vähimmäistietoja koskevien sääntöjen vahvistamiseksi annetun neuvoston asetuksen (EY) N:o 3690/93 kumoamisesta</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan yhteisön perustamissopimuksen ja erityisesti sen 37 artiklan,</p>
        <p>ottaa huomioon komission ehdotuksen[2],</p>
        <p>ottaa huomioon Euroopan parlamentin lausunnon[3],</p>
        <p>sekä katsoo seuraavaa:</p>
        <p>1. Yhteisön järjestelmän perustamisesta kalastuslisensseihin sisällytettäviä vähimmäistietoja koskevien sääntöjen vahvistamiseksi 20 päivänä joulukuuta 1993 annettu neuvoston asetus (EY) N:o 3690/93[4] perustuu yhteisön kalastus- ja vesiviljelyjärjestelmän perustamisesta 20 päivänä joulukuuta 1992 annettuun neuvoston asetukseen (ETY) N:o 3760/92[5], joka on korvattu elollisten vesiluonnonvarojen säilyttämisestä ja kestävästä hyödyntämisestä yhteisessä kalastuspolitiikassa 20 päivänä joulukuuta 2002 annetulla neuvoston asetuksella (EY) N:o 2371/2002[6]. Asetuksen (EY) N:o 3690/93 viittaukset ja säännökset eivät ole enää sopusoinnussa uuden asetuksen kanssa, jossa määritellään uudet säännöt kalastuskapasiteetin hallinnoimiselle kalastuslisenssien mukaisesti.</p>
        <p>2. Komissiolle annetaan asetuksen (EY) N:o 2371/2002 22 artiklan 3 kohdassa ja 13 artiklan 3 kohdassa valtuudet antaa täytäntöönpanosäännöksiä kalastuslisenssien ja kalastuskapasiteetin hallinnoimisesta.</p>
        <p>3. Komissio antoi kalastuslisenssien hallinnoinnista ja niihin sisällytettävistä vähimmäistiedoista 3 päivänä elokuuta 2005 asetuksen (EY) N:o 1281/2005 [7], jota sovelletaan asetuksen (EY) N:o 3690/93 kumoamispäivästä alkaen.</p>
        <p>4. Sen vuoksi asetus (EY) N:o 3690/93 olisi kumottava,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>1. Kumotaan asetus (EY) N:o 3690/93.</p>
        <p>2. Viittauksia kumottuun asetukseen pidetään viittauksina asetukseen (EY) N:o 1281/2005 tämän asetuksen liitteessä olevan vastaavuustaulukon mukaisesti.</p>
        <p>2 artikla</p>
        <p>Tämä asetus tulee voimaan seitsemäntenä päivänä sen jälkeen, kun se on julkaistu Euroopan unionin virallisessa lehdessä .</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä […] päivänä […] kuuta […].</p>
        <p>Neuvoston puolesta</p>
        <p>Puheenjohtaja</p>
      </div>
      <div type="annex">
        <p>LIITE</p>
        <p>Vastaavuustaulukko</p>
        <p>Asetus (EY) N:o 3690/93 | Asetus (EY) N:o 1281/2005 |</p>
        <p>1 artikla | 1 ja 3 artikla |</p>
        <p>2 artikla | 5 artikla |</p>
        <p>3 artikla | 4 artikla |</p>
        <p>4 artikla | 5 artikla |</p>
        <p>5 artikla | 6 artikla |</p>
        <p>6 artikla | - |</p>
        <p>7 artikla | - |</p>
        <p>8 artikla | - |</p>
        <p>9 artikla | - |</p>
        <p>10 artikla | 8 ja 9 artikla |</p>
        <p>[1] EYVL L 341, 31.12.1993 s. 93.</p>
        <p>[2] EUVL C […], […], s. […].</p>
        <p>[3] EUVL C […], […], s. […].</p>
        <p>[4] EUVL L 341, 31.12.1993, s. 93.</p>
        <p>[5] EUVL L 389, 31.12.1992, s. 1.</p>
        <p>[6] EUVL L 358, 31.12.2002, s. 59.</p>
        <p>[7] EUVL L 203, 4.8.2005, s. 3.</p>
      </div>
    </body>
</html>
