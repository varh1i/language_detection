<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 1578/2005/EK rendelete (2005. szeptember 29.) az egyes tag%aacute%llamokban a feldolgoz%aacute%si k%uuml%sz%ouml%b%eacute%rt%eacute%k meghalad%aacute%sa folyt%aacute%n a 2005/2006-os gazdas%aacute%gi %eacute%vre vonatkoz%oacute%an az egyes citrusf%eacute%l%eacute%k termelőinek juttatott t%aacute%mogat%aacute%si %ouml%sszegek cs%ouml%kkent%eacute%s%eacute%ről</head>
      <div type="body">
        <p>A Bizottság 1578/2005/EK rendelete</p>
        <p>( 2005. szeptember 29.)</p>
        <p>az egyes tagállamokban a feldolgozási küszöbérték meghaladása folytán a 2005/2006-os gazdasági évre vonatkozóan az egyes citrusfélék termelőinek juttatott támogatási összegek csökkentéséről</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel az egyes citrusfélék termelői részére közösségi támogatási rendszer bevezetéséről szóló, 1996. október 28-i 2202/96/EK tanácsi rendeletre [1], és különösen annak 6. cikkére,</p>
        <p>mivel:</p>
        <p>(1) A 2202/96/EK rendelet 5. cikkének (1) bekezdése egyes citrusfélékre a tagállamok között az említett rendelet II. mellékletének megfelelően elosztott közösségi feldolgozási küszöbértéket állapított meg.</p>
        <p>(2) A 2202/96/EK rendelet 5. cikkének (2) bekezdése előírja, hogy e feldolgozási küszöbérték túllépésének esetében az említett rendelet I. mellékletében található támogatási összegeket minden olyan tagállamban csökkenteni kell, ahol a vonatkozó feldolgozási küszöbértéket meghaladták. A feldolgozási küszöbérték túllépésének mértékét az e rendelettel létrehozott támogatási rendszer keretében – az utolsó három gazdasági év, vagy az annak megfelelő azon gazdasági évet megelőző időszak során, amelyre vonatkozóan támogatást kell megállapítani – feldolgozott mennyiségek átlaga alapján kell megállapítani.</p>
        <p>(3) Az egyes citrusfélék termelői részére közösségi támogatási rendszer bevezetéséről szóló 2202/96/EK tanácsi rendelet részletes alkalmazási szabályairól szóló, 2111/2003/EK bizottsági rendelet [2] 39. cikke (1) bekezdésének c) pontja értelmében a támogatási rendszer keretében feldolgozott narancsmennyiséget a tagállamok bejelentették a Bizottságnak. A fenti adatok alapján megállapítást nyert, hogy a közösségi feldolgozási küszöbértéket 151420 tonnával meghaladták. A meghaladás e mértékén belül Olaszország és Portugália vonatkozásában is a küszöbérték meghaladását állapították meg. Következésképpen a 2202/96/EK rendelet I. mellékletében feltüntetett, a narancsra vonatkozó támogatási összegeket a 2005/2006-os gazdasági évre vonatkozóan Olaszországban 21,69 %-kal, Portugáliában pedig 20,64 %-kal kell csökkenteni.</p>
        <p>(4) A tagállamok a 2111/2003/EK rendelet 39. cikke (1) bekezdésének c) pontja értelmében tájékoztatták a Bizottságot a támogatási rendszer keretében feldolgozott kisebb citrusfélék mennyiségeiről. A fenti adatok alapján megállapítást nyert, hogy a közösségi feldolgozási küszöbértéket 54460 tonnával meghaladták. A meghaladás e mértékén belül Olaszország, Portugália és Ciprus vonatkozásában is a küszöbérték meghaladását állapították meg. Következésképpen a 2202/96/EK rendelet I. mellékletében feltüntetett, a mandarinra, a klementinre és a satsumára vonatkozó támogatási összegeket a 2005/2006-os gazdasági évre vonatkozóan Olaszországban 44,26 %-kal, Portugáliában 47,02 %-kal, Cipruson pedig 17,83 %-kal kell csökkenteni.</p>
        <p>(5) Az e rendeletben előírt rendelkezések összhangban vannak a Feldolgozottgyümölcs- és Feldolgozottzöldség-piaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Olaszország és Portugália, valamint a 2005/2006-os gazdasági év vonatkozásában a 2202/96/EK rendelet értelmében biztosítandó, a feldolgozásra szállított narancsra vonatkozó támogatási összegeket e rendelet I. melléklete tartalmazza.</p>
        <p>2. cikk</p>
        <p>Olaszország, Portugália és Ciprus, valamint a 2005/2006-os gazdasági év vonatkozásában a 2202/96/EK rendelet értelmében biztosítandó, a feldolgozásra szállított mandarinra, klementinre és satsumára vonatkozó támogatási összegeket e rendelet II. melléklete tartalmazza.</p>
        <p>3. cikk</p>
        <p>Ez a rendelet az Európai Unió Hivatalos Lapjában való kihirdetését követő harmadik napon lép hatályba.</p>
        <p>Ez a rendelet teljes egészében kötelező, és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2005. szeptember 29-én.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL L 297., 1996.11.21., 49. o. A legutóbb a 2003-as csatlakozási okmánnyal módosított rendelet.</p>
        <p>[2] HL L 317., 2003.12.2., 5. o.</p>
        <p>--------------------------------------------------</p>
      </div>
      <div type="annex">
        <p>I. MELLÉKLET</p>
        <p>(EUR/100 kg) |</p>
        <p>| Több évre szóló szerződések | Egyetlen gazdasági évre vonatkozó szerződések | Egyéni termelők |</p>
        <p>Olaszország | 8,83 | 7,67 | 6,91 |</p>
        <p>Portugália | 8,94 | 7,78 | 7,00 |</p>
        <p>--------------------------------------------------</p>
        <p>II. MELLÉKLET</p>
        <p>(EUR/100 kg) |</p>
        <p>| Több évre szóló szerződések | Egyetlen gazdasági évre vonatkozó szerződések | Egyéni termelők |</p>
        <p>Olaszország | 5,84 | 5,07 | 4,57 |</p>
        <p>Portugália | 5,55 | 4,82 | 4,34 |</p>
        <p>Ciprus | 8,60 | 7,48 | 6,73 |</p>
        <p>--------------------------------------------------</p>
      </div>
    </body>
</html>
