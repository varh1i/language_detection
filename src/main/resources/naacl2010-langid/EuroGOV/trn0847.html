<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2004/784/CE: Decisione della Commissione, del 22 ottobre 2004, che modifica la decisione 2003/56/CE relativa ai certificati sanitari per l%rsquo%importazione di animali vivi e di prodotti di origine animale dalla Nuova Zelanda [notificata con il numero C(2004) 4028]Testo rilevante ai fini del SEE</head>
      <div type="body">
        <p>Decisione della Commissione</p>
        <p>del 22 ottobre 2004</p>
        <p>che modifica la decisione 2003/56/CE relativa ai certificati sanitari per l'importazione di animali vivi e di prodotti di origine animale dalla Nuova Zelanda</p>
        <p>[notificata con il numero C(2004) 4028]</p>
        <p>(Testo rilevante ai fini del SEE)</p>
        <p>(2004/784/CE)</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>vista la decisione 97/132/CE del Consiglio, del 17 dicembre 1996, relativa alla conclusione dell'accordo tra la Comunità europea e la Nuova Zelanda sulle misure sanitarie applicabili agli scambi di animali vivi e di prodotti di origine animale [1], in particolare l'articolo 4,</p>
        <p>considerando quanto segue:</p>
        <p>(1) L'allegato V dell'accordo tra la Comunità europea e la Nuova Zelanda relativo alle misure sanitarie applicabili agli scambi di animali vivi e di prodotti di origine animale (di seguito %quot%l'accordo%quot%), riconosce le misure sanitarie applicabili alle carni fresche, ai prodotti a base di carne e a taluni altri prodotti animali che danno luogo a scambi con la Nuova Zelanda. L'allegato VII dell'accordo prevede che è opportuno utilizzare negli scambi di carni fresche, di prodotti a base di carne e di taluni altri prodotti animali con la Nuova Zelanda i certificati sanitari ufficiali appropriati in funzione dell'equivalenza o della non equivalenza di tali misure con quelle richieste dalla Comunità europea.</p>
        <p>(2) La decisione 2003/56/CE [2] della Commissione stabilisce i requisiti di certificazione e prevede i modelli di certificati sanitari da utilizzare per l'importazione di animali vivi e di prodotti di origine animale provenienti dalla Nuova Zelanda. Nei casi in cui risulti una perfetta equivalenza, è possibile utilizzare i certificati semplificati, i cui modelli sono forniti negli allegati da II a V di tale decisione.</p>
        <p>(3) E' opportuno tener conto del regolamento (CE) n. 999/2001 del Parlamento europeo e del Consiglio, del 22 maggio 2001, recante disposizioni per la prevenzione, il controllo e l'eradicazione di alcune encefalopatie spongiformi trasmissibili [3], e degli ultimi sviluppi in materia di equivalenza di misure sanitarie per le carni fresche, i prodotti a base di carne, i prodotti della pesca e taluni altri prodotti di origine animale che danno luogo a scambi con la Nuova Zelanda.</p>
        <p>(4) E' quindi opportuno modificare in modo conforme la decisione 2003/56/CE.</p>
        <p>(5) Le misure previste dalla presente decisione sono conformi al parere del Comitato permanente per la catena alimentare e la salute degli animali,</p>
        <p>HA ADOTTATO LA PRESENTE DECISIONE:</p>
        <p>Articolo 1</p>
        <p>Gli allegati I e VII della decisione 2003/56/CE sono modificati conformemente all'allegato della presente decisione.</p>
        <p>Articolo 2</p>
        <p>La presente decisione si applica a decorrere dal 13 dicembre 2004.</p>
        <p>Articolo 3</p>
        <p>Gli Stati membri sono destinatari della presente decisione.</p>
      </div>
      <div type="signature">
        <p>Fatto a Bruxelles, il 22 ottobre 2004.</p>
        <p>Per la Commissione</p>
        <p>David Byrne</p>
        <p>Membro della Commissione</p>
        <p>--------------------------------------------------</p>
        <p>[1] GU L 57 del 26.2.1997, pag. 4. Decisione modificata dalla decisione 1999/837/CE (GU L 332 del 23.12.1999, pag. 1).</p>
        <p>[2] GU L 22 del 25.1.2003, pag. 38. Decisione modificata da ultimo dalla decisione 2003/669/CE (GU L 237 del 24.3.2003, pag. 7).</p>
        <p>[3] GU L 147 del 31.5.2001, pag. 1. Regolamento modificato da ultimo dal regolamento (CE) n. 876/2004 della Commissione (GU L 162 del 30.4.2004, pag. 52).</p>
        <p>--------------------------------------------------</p>
      </div>
      <div type="annex">
        <p>+++++ ANNEX 1 +++++</p>
      </div>
    </body>
</html>
