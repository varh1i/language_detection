<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2003/642/YOS: Neuvoston päätös 2003/642/YOS, tehty 22 päivänä heinäkuuta 2003, sellaisen lahjonnan, jossa on osallisina Euroopan yhteisöjen virkamiehiä tai Euroopan unionin jäsenvaltioiden virkamiehiä, torjumista koskevan yleissopimuksen soveltamisesta Gibraltariin</head>
      <div type="body">
        <p>Neuvoston päätös 2003/642/YOS,</p>
        <p>tehty 22 päivänä heinäkuuta 2003,</p>
        <p>sellaisen lahjonnan, jossa on osallisina Euroopan yhteisöjen virkamiehiä tai Euroopan unionin jäsenvaltioiden virkamiehiä, torjumista koskevan yleissopimuksen soveltamisesta Gibraltariin</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan unionista tehdyn sopimuksen,</p>
        <p>ottaa huomioon sellaisen lahjonnan, jossa on osallisina Euroopan yhteisöjen virkamiehiä tai Euroopan unionin jäsenvaltioiden virkamiehiä, torjumista koskevan yleissopimuksen(1) (%quot%lahjontaa koskeva yleissopimus%quot%)</p>
        <p>sekä katsoo seuraavaa:</p>
        <p>(1) Lahjontaa koskeva yleissopimus tehtiin neuvoston 26 päivänä toukokuuta 1997 antamalla säädöksellä.</p>
        <p>(2) Lahjontaa koskevassa yleissopimuksessa ei ole säännöksiä sen soveltamisesta Gibraltariin.</p>
        <p>(3) Lahjontaa koskeva yleissopimus ja monet muut saman oikeusperustan nojalla laaditut yleissopimukset tehtiin Euroopan unionista tehdyn sopimuksen VI osaston nojalla ennen 1 päivää kesäkuuta 2000(2) eikä niitä tuolloin ulotettu koskemaan Gibraltaria.</p>
        <p>(4) Yhdistynyt kuningaskunta vastaa Gibraltarin kansainvälisistä suhteista.</p>
        <p>(5) On toivottavaa, että lahjontaa koskevaa yleissopimusta sovelletaan Gibraltariin,</p>
        <p>ON PÄÄTTÄNYT SEURAAVAA:</p>
        <p>1 artikla</p>
        <p>Lahjontaa koskevaa yleissopimusta sovelletaan Gibraltariin.</p>
        <p>2 artikla</p>
        <p>Tämä päätös julkaistaan Euroopan unionin virallisessa lehdessä, ja se tulee voimaan päivänä, jona se julkaistaan.</p>
      </div>
      <div type="signature">
        <p>Tehty Brysselissä 22 päivänä heinäkuuta 2003.</p>
        <p>Neuvoston puolesta</p>
        <p>Puheenjohtaja</p>
        <p>G. Alemanno</p>
        <p>(1) EYVL C 195, 25.6.1997, s. 1.</p>
        <p>(2) Päivä, jona tulivat voimaan Espanjan ja Yhdistyneen kuningaskunnan väliset järjestelyt, jotka koskevat Gibraltarin viranomaisia EU:n ja EY:n säädösten ja niihin liittyvien sopimusten yhteydessä.</p>
      </div>
    </body>
</html>
