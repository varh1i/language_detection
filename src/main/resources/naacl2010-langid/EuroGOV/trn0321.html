<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2000/1/EY: Neuvoston päätös, tehty 17 päivänä joulukuuta 1999, Euroopan yhteisön ja Vietnamin hallituksen välisen petostentorjuntaa jalkineiden kaupassa koskevan yhteisymmärryspöytäkirjan allekirjoittamisesta yhteisön puolesta ja luvan antamisesta soveltaa sitä väliaikaisesti</head>
      <div type="body">
        <p>NEUVOSTON PÄÄTÖS,</p>
        <p>tehty 17 päivänä joulukuuta 1999,</p>
        <p>Euroopan yhteisön ja Vietnamin hallituksen välisen petostentorjuntaa jalkineiden kaupassa koskevan yhteisymmärryspöytäkirjan allekirjoittamisesta yhteisön puolesta ja luvan antamisesta soveltaa sitä väliaikaisesti</p>
        <p>(2000/1/EY)</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan yhteisön perustamissopimuksen ja erityisesti sen 133 artiklan,</p>
        <p>ottaa huomioon komission ehdotuksen,</p>
        <p>sekä katsoo seuraavaa:</p>
        <p>1) Komissio on neuvotellut Euroopan yhteisön puolesta Vietnamin sosialistisen tasavallan kanssa yhteisymmärryspöytäkirjan petostentorjunnasta jalkineiden kaupassa.</p>
        <p>2) Kyseinen yhteisymmärryspöytäkirja parafoitiin 4 päivänä elokuuta 1999.</p>
        <p>3) Yhteisymmärryspöytäkirja olisi vahvistettava.</p>
        <p>4) Yhteisymmärryspöytäkirjaa on tarpeen soveltaa väliaikaisesti 1 päivästä tammikuuta 2000 vastavuoroisesti kunnes sen muodollista tekemistä varten tarvittavat asianomaiset menettelyt on saatettu päätökseen,</p>
        <p>ON PÄÄTTÄNYT SEURAAVAA:</p>
        <p>1 artikla</p>
        <p>Allekirjoitetaan yhteisön puolesta Euroopan yhteisön ja Vietnamin välinen yhteisymmärryspöytäkirja petostentorjunnasta jalkineiden kaupassa edellyttäen, että mainittu yhteisymmärryspöytäkirja tehdään.</p>
        <p>2 artikla</p>
        <p>Neuvoston puheenjohtaja oikeutetaan nimeämään henkilöt, joilla on valtuudet allekirjoittaa yhteisymmärryspöytäkirja yhteisön puolesta.</p>
        <p>Yhteisymmärryspöytäkirjan teksti on tämän päätöksen liitteenä.</p>
        <p>3 artikla</p>
        <p>Yhteisymmärryspöytäkirjaa sovelletaan väliaikaisesti 1 päivästä tammikuuta 2000 vastavuoroisesti(1).</p>
      </div>
      <div type="signature">
        <p>Tehty Brysselissä 17 päivänä joulukuuta 1999.</p>
        <p>Neuvoston puolesta</p>
        <p>Puheenjohtaja</p>
        <p>K. HEMILÄ</p>
        <p>(1) Komissio julkaisee Euroopan yhteisöjen virallisen lehden C-sarjassa päivämäärän, josta alkaen yhteisymmärryspöytäkirjaa sovelletaan tämän artiklan nojalla.</p>
      </div>
    </body>
</html>
