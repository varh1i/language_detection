<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2003/761/EG: Beschikking van de Commissie van 15 oktober 2003 tot vaststelling van bĳzondere voorwaarden voor de invoer van visserĳproducten uit de Verenigde Arabische Emiraten (Voor de EER relevante tekst) (kennisgeving geschied onder nummer C(2003) 3647)</head>
      <div type="body">
        <p>Beschikking van de Commissie</p>
        <p>van 15 oktober 2003</p>
        <p>tot vaststelling van bijzondere voorwaarden voor de invoer van visserijproducten uit de Verenigde Arabische Emiraten</p>
        <p>(kennisgeving geschied onder nummer C(2003) 3647)</p>
        <p>(Voor de EER relevante tekst)</p>
        <p>(2003/761/EG)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Richtlijn 91/493/EEG van de Raad van 22 juli 1991 tot vaststelling van gezondheidsvoorschriften voor de productie en het in de handel brengen van visserijproducten(1), laatstelijk gewijzigd bij Verordening (EG) nr. 806/2003(2), en met name op artikel 11,</p>
        <p>Overwegende hetgeen volgt:</p>
        <p>(1) Bij een namens de Commissie uitgevoerd inspectiebezoek aan de Verenigde Arabische Emiraten is nagegaan onder welke omstandigheden visserijproducten worden geproduceerd, opgeslagen en naar de Gemeenschap verzonden.</p>
        <p>(2) De wetgeving van de Verenigde Arabische Emiraten inzake gezondheidsinspecties en de controle van visserijproducten kan als gelijkwaardig worden beschouwd aan de bij Richtlijn 91/493/EEG vastgestelde voorschriften.</p>
        <p>(3) Met name kan het Department for Food and Environmental Control (DFEC) van het General Secretariat of the Municipalities de toepassing van de geldende wetgeving doeltreffend controleren.</p>
        <p>(4) Het DFEC heeft officiële garanties gegeven ten aanzien van de inachtneming van de in hoofdstuk V van de bijlage bij Richtlijn 91/493/EEG vastgestelde eisen inzake de gezondheidscontroles en de controle op visserijproducten, en ten aanzien van de naleving van hygiënevoorschriften die gelijkwaardig zijn aan de bij die richtlijn vastgestelde voorschriften.</p>
        <p>(5) Het is dienstig overeenkomstig Richtlijn 91/493/EEG uitvoeringsbepalingen vast te stellen met betrekking tot visserijproducten die uit de Verenigde Arabische Emiraten in de Gemeenschap worden ingevoerd.</p>
        <p>(6) Voorts moet een lijst worden opgesteld van de erkende inrichtingen, fabrieksvaartuigen en koelhuizen, alsmede een lijst van de vriesschepen die zijn uitgerust overeenkomstig Richtlijn 92/48/EEG van de Raad van 16 juni 1992 tot vaststelling, overeenkomstig artikel 3, lid 1, onder a) i), van Richtlijn 91/493/EEG, van de minimale hygiënische voorschriften die van toepassing zijn op visserijproducten die zijn verkregen aan boord van bepaalde vissersvaartuigen(3). Deze lijsten moeten worden opgesteld op basis van een mededeling van het DFEC aan de Commissie.</p>
        <p>(7) Om te voorzien in de vereiste overgangsperiode moet deze beschikking van toepassing worden 45 dagen na de bekendmaking.</p>
        <p>(8) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid,</p>
        <p>HEEFT DE VOLGENDE BESCHIKKING GEGEVEN:</p>
        <p>Artikel 1</p>
        <p>De bevoegde instantie die in de Verenigde Arabische Emiraten is aangewezen om de inachtneming van Richtlijn 91/493/EEG met betrekking tot visserijproducten te controleren en te certificeren is het Department for Food and Environmental Control (DFEC) van het General Secretariat of the Municipalities.</p>
        <p>Artikel 2</p>
        <p>Visserijproducten die uit de Verenigde Arabische Emiraten in de Gemeenschap worden ingevoerd, moeten voldoen aan de artikelen 3, 4 en 5.</p>
        <p>Artikel 3</p>
        <p>1. Elke zending gaat vergezeld van het genummerde, volledig ingevulde, gedateerde en ondertekende origineel van een enkelbladig gezondheidscertificaat naar het model in bijlage I.</p>
        <p>2. Dit certificaat wordt opgesteld in ten minste één van de officiële talen van de lidstaat waar de controles worden verricht.</p>
        <p>3. Op het certificaat worden de naam, de functie en de handtekening van de vertegenwoordiger van het DFEC en het officiële stempel van het DFEC aangebracht in een andere kleur dan die van de vermeldingen.</p>
        <p>Artikel 4</p>
        <p>De visserijproducten zijn afkomstig van in de lijst in bijlage II opgenomen erkende inrichtingen, erkende fabrieksvaartuigen, erkende koelhuizen of geregistreerde vriesschepen.</p>
        <p>Artikel 5</p>
        <p>Tenzij het ingevroren visserijproducten in bulk voor de conservenindustrie betreft, zijn op iedere verpakking onuitwisbaar de woorden %quot%UNITED ARAB EMIRATES%quot% en het erkenningsnummer van de inrichting, het fabrieksvaartuig of het koelhuis, dan wel het registratienummer van het vriesschip van herkomst aangebracht.</p>
        <p>Artikel 6</p>
        <p>Deze beschikking is van toepassing met ingang van 8 december 2003.</p>
        <p>Artikel 7</p>
        <p>Deze beschikking is gericht tot de lidstaten.</p>
      </div>
      <div type="signature">
        <p>Gedaan te Brussel, 15 oktober 2003.</p>
        <p>Voor de Commissie</p>
        <p>David Byrne</p>
        <p>Lid van de Commissie</p>
        <p>(1) PB L 268 van 24.9.1991, blz. 15.</p>
        <p>(2) PB L 122 van 16.5.2003, blz. 1.</p>
        <p>(3) PB L 187 van 7.7.1992, blz. 41.</p>
      </div>
      <div type="annex">
        <p>BIJLAGE I</p>
        <p>%gt%PIC FILE= %quot%L_2003273NL.003002.TIF%quot%%gt%</p>
        <p>%gt%PIC FILE= %quot%L_2003273NL.003101.TIF%quot%%gt%</p>
        <p>BIJLAGE II</p>
        <p>Lijst van inrichtingen en vaartuigen</p>
        <p>%gt%RUIMTE VOOR DE TABEL%gt%</p>
        <p>Opmerking:</p>
        <p>PP: Verwerkingsfabriek.</p>
      </div>
    </body>
</html>
