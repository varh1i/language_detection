<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr. 1762/2002 van de Commissie van 2 oktober 2002 tot wĳziging van Verordening (EG) nr. 3223/93 betreffende statistische gegevens inzake de restituties die bĳ de uitvoer van bepaalde landbouwproducten in de vorm van onder Verordening (EEG) nr. 3035/80 van de Raad vallende goederen worden betaald</head>
      <div type="body">
        <p>Verordening (EG) nr. 1762/2002 van de Commissie</p>
        <p>van 2 oktober 2002</p>
        <p>tot wijziging van Verordening (EG) nr. 3223/93 betreffende statistische gegevens inzake de restituties die bij de uitvoer van bepaalde landbouwproducten in de vorm van onder Verordening (EEG) nr. 3035/80 van de Raad vallende goederen worden betaald</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen(1), laatstelijk gewijzigd bij Verordening (EG) nr. 2580/2000(2), en met name op artikel 20,</p>
        <p>Overwegende hetgeen volgt:</p>
        <p>(1) In het licht van de ontwikkeling van informatietechnologiesystemen en de voortdurende behoefte van de Commissie aan hoogwaardige statistische informatie is het dienstig het formaat en het toepassingsgebied van de overeenkomstig Verordening (EG) nr. 3223/93 van de Commissie van 25 november 1993 betreffende statistische gegevens inzake de restituties die bij de uitvoer van bepaalde landbouwproducten in de vorm van onder Verordening (EEG) nr. 3035/80 van de Raad vallende goederen worden betaald(3), laatstelijk gewijzigd bij Verordening (EG) nr. 1432/96(4), aan de Commissie medegedeelde statistische informatie aan te passen.</p>
        <p>(2) Gezien de verbeterde informatietechnologie is een indeling van de statistische informatie in goederengroepen niet langer zinvol. Daarom moet niet langer geëist worden dat die informatie in goederengroepen wordt medegedeeld.</p>
        <p>(3) Artikel 17, lid 2, van Verordening (EG) nr. 1520/2000 van de Commissie van 13 juli 2000 tot vaststelling van de gemeenschappelijke uitvoeringsbepalingen voor de regeling aangaande de toekenning van restituties bij uitvoer en de criteria voor de vaststelling van het restitutiebedrag betreffende bepaalde landbouwproducten, uitgevoerd in de vorm van goederen die niet onder bijlage I van het Verdrag vallen(5), laatstelijk gewijzigd bij Verordening (EG) nr. 1052/2002(6), heeft het goederenassortiment uitgebreid en de drempel voor de aangifte van producten met een hoog gehalte aan bepaalde zuivelproducten verlaagd. Verordening (EG) nr. 3223/93 moet met het oog op deze wijziging worden aangepast.</p>
        <p>(4) Verordening (EG) nr. 3223/93 moet derhalve dienovereenkomstig worden gewijzigd.</p>
        <p>(5) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake het handelsverkeer in verwerkte landbouwproducten die niet onder bijlage I van het Verdrag vallen,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>Verordening (EG) nr. 3223/93 wordt als volgt gewijzigd:</p>
        <p>1. Artikel 2, eerste streepje, wordt geschrapt.</p>
        <p>2. Artikel 3 wordt vervangen door: %quot%Artikel 3</p>
        <p>1. De ingevolge artikel 1 vereiste statistische gegevens worden als elektronisch bestand in het in bijlage C opgenomen formaat naar de Commissie gestuurd.</p>
        <p>2. De statistische gegevens over de onder Verordening (EG) nr. 1520/2000 van de Commissie(7) vallende goederen waarvoor in de voorafgaande maand uitvoerrestituties zijn toegekend, worden ingedeeld op grond van hun GN-code met acht cijfers; het gaat bij deze gegevens om:</p>
        <p>a) de hoeveelheden van dergelijke goederen, uitgedrukt in tonnen of in een andere meeteenheid, met vermelding van de eenheid;</p>
        <p>b) het bedrag aan uitvoerrestituties dat in de voorafgaande maand voor elk van de desbetreffende agrarische basisproducten werd toegekend, uitgedrukt in nationale valuta;</p>
        <p>c) de hoeveelheden van elk van de agrarische basisproducten waarvoor restituties werden toegekend, uitgedrukt in tonnen of in een andere meeteenheid, met vermelding van de eenheid.</p>
        <p>3. In het geval van goederen bedoeld bij de GN-codes 0405 20 10, 0405 20 30, 1806 90 60 tot en met 1806 90 90, 1901 10 00 tot en met 1901 90 99 en 2106 90 98, met een gehalte, per 100 kg uitgevoerde goederen, van minstens 51 kg zuivelproducten bedoeld bij GN-code 0402 10 19, 0402 21 19, 0405 10 11 tot en met 0405 90 90 of 0406 10 20 tot en met 0406 90 99, die onder een preferentiële tariefregeling zijn ingevoerd, gaat het bij de statistische gegevens om:</p>
        <p>a) de hoeveelheden van dergelijke goederen waarvoor in de voorafgaande maand uitvoerrestituties zijn betaald, uitgedrukt in tonnen;</p>
        <p>b) het bedrag aan uitvoerrestituties dat in de voorafgaande maand voor dergelijke goederen werd toegekend, uitgedrukt in nationale valuta;</p>
        <p>c) de hoeveelheden in de uitgevoerde goederen verwerkte producten vallende onder de GN-codes 0402 10 19, 0402 21 19, 0405 10 11 tot en met 0405 90 90 en 0406 10 20 tot en met 0406 90 99, die onder een preferentiële tariefregeling werden ingevoerd.%quot%.</p>
        <p>3. Bijlage A wordt geschrapt.</p>
        <p>4. Bijlage C wordt toegevoegd overeenkomstig de bijlage bij deze verordening.</p>
        <p>Artikel 2</p>
        <p>Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen.</p>
        <p>Zij is van toepassing vanaf 1 oktober 2002 betaalde restituties.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 2 oktober 2002.</p>
        <p>Voor de Commissie</p>
        <p>Loyola De Palacio</p>
        <p>Vice-voorzitter</p>
        <p>(1) PB L 318 van 20.12.1993, blz. 18.</p>
        <p>(2) PB L 298 van 25.11.2000, blz. 5.</p>
        <p>(3) PB L 292 van 26.11.1993, blz. 10.</p>
        <p>(4) PB L 184 van 24.7.1996, blz. 17.</p>
        <p>(5) PB L 177 van 15.7.2000, blz. 1.</p>
        <p>(6) PB L 160 van 18.6.2002, blz. 16.</p>
        <p>(7) PB L 177 van 15.7.2000, blz. 1.</p>
      </div>
      <div type="annex">
        <p>BIJLAGE</p>
        <p>%quot%BIJLAGE C</p>
        <p>(Artikel 3, lid 1)</p>
        <p>Gegevens die als elektronisch bestand naar de Commissie worden gezonden, moeten worden ingediend in de vorm van een ASCII-tabel waarin de verschillende kolommen met een tab worden gescheiden (%quot%tab-delimited%quot%-formaat) en waarvan de eerste regel de titels van de kolommen bevat, of in een andere vorm die van te voren met de Commissie is afgesproken.</p>
        <p>%gt%PIC FILE= %quot%L_2002265NL.001503.TIF%quot%%gt%%quot%</p>
      </div>
    </body>
</html>
