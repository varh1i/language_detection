<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Tervezet az EGT-vegyesbizotts%aacute%g hat%aacute%rozata az EGT-meg%aacute%llapod%aacute%snak a n%eacute%gy szabads%aacute%gon k%iacute%v%uuml%l eső meghat%aacute%rozott ter%uuml%leteken folytatott egy%uuml%ttműk%ouml%d%eacute%sről sz%oacute%l%oacute% 31. jegyzők%ouml%nyve m%oacute%dos%iacute%t%aacute%s%aacute%r%oacute%l - Tervezet: a Bizotts%aacute%g k%ouml%z%ouml%s %aacute%ll%aacute%spontja /* SEC/2005/0332 v%eacute%gleges */</head>
      <div type="body">
        <p>[pic] | AZ EURÓPAI KÖZÖSSÉGEK BIZOTTSÁGA |</p>
        <p>Brüsszel, 11.3.2005</p>
        <p>SEC(2005) 332 végleges</p>
        <p>Tervezet</p>
        <p>AZ EGT-VEGYESBIZOTTSÁG HATÁROZATA</p>
        <p>az EGT-megállapodásnak a négy szabadságon kívül eső meghatározott területeken folytatott együttműködésről szóló 31. jegyzőkönyve módosításáról</p>
        <p>- Tervezet: a Bizottság közös álláspontja - (előterjesztő: a Bizottság)</p>
        <p>INDOKOLÁS</p>
        <p>1. Az EGT-megállapodás 31. jegyzőkönyve külön rendelkezéseket tartalmaz a négy szabadságon kívül eső területeken a Közösség és az EGT-hez tartozó EFTA-államok között folytatott együttműködésről.</p>
        <p>2. Az EGT-Vegyesbizottság mellékelt határozattervezetének célja, hogy a 31. jegyzőkönyv módosításával kiterjessze az együttműködést a környezetvédelem területén. Az alábbi határozat beillesztésével a tervezet megszabja az együttműködés kereteit, valamint meghatározza, hogy az EGT-hez tartozó EFTA-államok milyen módon vehetnek részt az e területet érintő közösségi programokban és fellépésekben:</p>
        <p>- 32002 D 1600 : a hatodik közösségi környezetvédelmi cselekvési program megállapításáról szóló, 2002. július 22-i 1600/2002/EK európai parlamenti és tanácsi határozat.</p>
        <p>3. Az EGT-megállapodás végrehajtására vonatkozó rendelkezésekről szóló 2894/94/EK tanácsi rendelet 1. cikke (3) bekezdésének b) pontja előirányozza, hogy a Közösség ilyen határozatokkal kapcsolatos álláspontját a Tanács alakítsa ki a Bizottság javaslata alapján.</p>
        <p>4. Az EGT-Vegyesbizottság határozattervezete jóváhagyás céljából benyújtásra kerül a Tanácshoz, melyet követően a Bizottság a lehető leghamarabb előterjeszti a Közösség álláspontját az EGT-Vegyesbizottságban.</p>
        <p>Tervezet</p>
        <p>AZ EGT-VEGYESBIZOTTSÁG HATÁROZATA</p>
        <p>az EGT-megállapodásnak a négy szabadságon kívül eső meghatározott területeken folytatott együttműködésről szóló 31. jegyzőkönyve módosításáról</p>
        <p>AZ EGT-VEGYESBIZOTTSÁG,</p>
        <p>tekintettel az Európai Gazdasági Térségről szóló, az Európai Gazdasági Térségről szóló megállapodás kiigazításáról szóló jegyzőkönyvvel módosított megállapodásra (a továbbiakban: a megállapodás), és különösen annak 86. és 98. cikkére,</p>
        <p>mivel:</p>
        <p>(1) Az EGT-Vegyesbizottság (…)-i (…) határozata[1] módosította a megállapodás 31. jegyzőkönyvét,</p>
        <p>(2) Indokolt kiterjeszteni a megállapodás szerződő felei közötti együttműködést a hatodik közösségi környezetvédelmi cselekvési program megállapításáról szóló, 2002. július 22-i 1600/2002/EK európai parlamenti és tanácsi határozatra[2],</p>
        <p>(3) Ezért a megállapodás 31. jegyzőkönyvét módosítani kell annak érdekében, hogy 2005. január 1-jétől kezdődően sor kerülhessen a kibővített együttműködésre,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A megállapodás 31. jegyzőkönyve 3. cikkének (7) bekezdése az alábbiakkal egészül ki:</p>
        <p>„d) A 2005. január 1-jével hatályba lépő közösségi jogi aktusok:</p>
        <p>- 32002 D 1600 : a hatodik közösségi környezetvédelmi cselekvési program megállapításáról szóló, 2002. július 22-i 1600/2002/EK európai parlamenti és tanácsi határozat (HL L 242., 2002.9.10., 1. o.).”</p>
        <p>2. cikk</p>
        <p>Ez a határozat a megállapodás 103. cikkének (1) bekezdése értelmében az EGT-Vegyesbizottság utolsó értesítését követő napon lép hatályba.*</p>
        <p>Ezt a határozatot 2005. január 1-jétől kell alkalmazni.</p>
        <p>3. cikk</p>
        <p>Ezt a határozatot az Európai Unió Hivatalos Lapjának EGT-re vonatkozó részében és EGT-kiegészítésében kell kihirdetni.</p>
      </div>
      <div type="signature">
        <p>Kelt Brüsszelben, -án/-én.</p>
        <p>az EGT-Vegyesbizottság részéről</p>
        <p>az elnök</p>
        <p>az EGT-Vegyesbizottság titkárai</p>
        <p>[1] HL L …</p>
        <p>[2] HL L 242., 2002.9.10., 1. o.</p>
        <p>* [Alkotmányos követelmények jelezve.] [Alkotmányos követelmények nincsenek jelezve.]</p>
      </div>
    </body>
</html>
