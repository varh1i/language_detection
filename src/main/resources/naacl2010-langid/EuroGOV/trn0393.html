<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%305/2005 della Commissione, del 19 ottobre 2004, che modifica il regolamento (CE) n.%nbsp%312/2003 del Consiglio per quanto riguarda i contingenti tariffari applicabili a determinati prodotti originari del Cile</head>
      <div type="body">
        <p>Regolamento (CE) n. 305/2005 della Commissione</p>
        <p>del 19 ottobre 2004</p>
        <p>che modifica il regolamento (CE) n. 312/2003 del Consiglio per quanto riguarda i contingenti tariffari applicabili a determinati prodotti originari del Cile</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 312/2003 del Consiglio, del 18 febbraio 2003, recante attuazione, per la Comunità, delle disposizioni tariffarie dell'accordo che istituisce un'associazione tra la Comunità europea e i suoi Stati membri, da una parte, e la Repubblica del Cile, dall'altra [1], in particolare l’articolo 5,</p>
        <p>considerando quanto segue:</p>
        <p>(1) Il regolamento (CE) n. 312/2003 reca attuazione, per la Comunità, delle disposizioni tariffarie dell'accordo che istituisce un'associazione tra la Comunità europea e i suoi Stati membri, da una parte, e la Repubblica del Cile, dall'altra [2].</p>
        <p>(2) Con decisione 2005/106/CE del Consiglio [3], è stato approvato un protocollo all’accordo di associazione tra la Comunità europea e i suoi Stati membri, da una parte, e la Repubblica del Cile, dall'altra, per tener conto dell’adesione della Repubblica ceca, della Repubblica di Estonia, della Repubblica di Cipro, della Repubblica di Ungheria, della Repubblica di Lettonia, della Repubblica di Lituania, della Repubblica di Malta, della Repubblica di Polonia, della Repubblica di Slovenia e della Repubblica slovacca all’Unione europea (in appresso "il protocollo"). Il protocollo prevede nuove concessioni tariffarie comunitarie, alcune delle quali sono limitate da contingenti tariffari la cui applicazione impone di modificare il regolamento (CE) n. 312/2003.</p>
        <p>(3) Il volume dei contingenti tariffari per gli agli (numero d’ordine 09.1925), le uve da tavola (numero d’ordine 09.1929) e i kiwi (numero d’ordine 09.1939) deve essere aumentato ogni anno del 5 % del quantitativo iniziale.</p>
        <p>(4) Per il 2004, il volume dei nuovi contingenti tariffari comunitari deve essere limitato proporzionalmente al periodo nel quale sono aperti i nuovi contingenti tariffari.</p>
        <p>(5) Poiché le nuove concessioni tariffarie comunitarie introdotte dal protocollo si applicano dal 1o maggio 2004, il presente regolamento dovrebbe applicarsi a decorrere dalla stessa data ed entrare in vigore prima possibile.</p>
        <p>(6) Le misure di cui al presente regolamento sono conformi al parere del comitato del codice doganale,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>L’allegato del regolamento (CE) n. 312/2003 è modificato conformemente all’allegato del presente regolamento.</p>
        <p>Articolo 2</p>
        <p>1. Per il 2004, i volumi dei contingenti tariffari corrispondenti ai numeri d’ordine 09.1937, 09.1939 e 09.1941 sono limitati a otto dodicesimi dei rispettivi volumi annuali. Le frazioni di chilogrammo vengono arrotondate al chilogrammo superiore.</p>
        <p>2. Per il 2004, vengono aggiunti, rispettivamente, quantitativi supplementari di 20 e 1000 tonnellate ai contingenti tariffari corrispondenti ai numeri d’ordine 09.1925 e 09.1929.</p>
        <p>Articolo 3</p>
        <p>Il presente regolamento entra in vigore il terzo giorno successivo alla pubblicazione nella Gazzetta ufficiale dell'Unione europea.</p>
        <p>Esso si applica a decorrere dal 1o maggio 2004, fatta eccezione per i punti 1) e 2) dell’allegato.</p>
        <p>I punti 1) e 2) dell’allegato si applicano a decorrere dal 1o gennaio 2005.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 19 ottobre 2004.</p>
        <p>Per la Commissione</p>
        <p>Frederik Bolkestein</p>
        <p>Membro della Commissione</p>
        <p>[1] GU L 46 del 20.2.2003, pag. 1.</p>
        <p>[2] GU L 352 del 30.12.2002, pag. 3.</p>
        <p>[3] GU L 38 del 10.2.2005, pag. 1.</p>
        <p>--------------------------------------------------</p>
      </div>
      <div type="annex">
        <p>ALLEGATO</p>
        <p>La tabella che figura nell'allegato del regolamento (CE) n. 312/2003 è così modificata:</p>
        <p>1) In corrispondenza del numero d’ordine 09.1925, quarta colonna, il volume è sostituito da 530 tonnellate.</p>
        <p>Dopo il 2005, il volume annuale del contingente tariffario sarà aumentato ogni anno del 5 % di questo volume.</p>
        <p>2) In corrispondenza del numero d’ordine 09.1929, quarta colonna, il volume è sostituito da 38500 tonnellate.</p>
        <p>Dopo il 2005, il volume annuale del contingente tariffario sarà aumentato ogni anno del 5 % di questo volume.</p>
        <p>3) Sono inserite le righe seguenti:</p>
        <p>"09.1937 | 0303 29 000303 78 120303 78 19 | Pesce, congelato | 725 tonnellate | 100 |</p>
        <p>0304 20 530304 20 560304 20 580304 20 910304 20 940304 90 05 | Filetti di pesce e altra carne di pesce, congelati |</p>
        <p>09.1939 | 0810 50 00 | Kiwi | 1000 tonnellate (2) | 100 |</p>
        <p>09.1941 | 1604 15 19 | Preparazioni e conserve di sgombri | 90 tonnellate | 100 |</p>
        <p>--------------------------------------------------</p>
      </div>
    </body>
</html>
