<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Zaak C-251/06: Verzoek om een prejudiciële beslissing ingediend door de Unabhängige Finanzsenat, Außenstelle Linz (Oostenrijk) op 6 juni 2006 — Firma. Ing. Auer — Die Bausoftware GmbH/Finanzamt Freistadt Rohrbach Urfahr</head>
      <div type="body">
        <p>Verzoek om een prejudiciële beslissing ingediend door de Unabhängige Finanzsenat, Außenstelle Linz (Oostenrijk) op 6 juni 2006 — Firma. Ing. Auer — Die Bausoftware GmbH/Finanzamt Freistadt Rohrbach Urfahr</p>
        <p>Verwijzende rechter</p>
        <p>Unabhängige Finanzsenat, Außenstelle Linz</p>
        <p>Partijen in het hoofdgeding</p>
        <p>Verzoeksters: Firma. Ing. Auer — Die Bausoftware GmbH</p>
        <p>Verweerder: Finanzamt Freistadt Rohrbach Urfahr</p>
        <p>Prejudiciële vragen</p>
        <p>1) Wanneer de zetel van de werkelijke leiding van een vennootschap, vereniging of rechtspersoon van een lidstaat die het kapitaalrecht vóór de oprichting ervan heeft afgeschaft, wordt overgebracht naar een andere lidstaat die op dat tijdstip het kapitaalrecht heft, staat dan aan de kwalificatie van deze vennootschap, vereniging of rechtspersoon als kapitaalvennootschap %quot%voor de heffing van het kapitaalrecht%quot% in de zin van artikel 4, lid 1, sub g, van richtlijn 69/335/EEG van 17 juli 1969 [1] in de versie van richtlijn 85/303/EEG van 10 juni 1985 [2] en artikel 4, lid 3, sub b, van richtlijn 69/335 in de versie van richtlijn 85/303 in de weg dat de eerste lidstaat heeft afgezien van de heffing van kapitaalrecht door intrekking van de nationale rechtsgrondslag ter zake?</p>
        <p>2) Verbiedt artikel 7, lid 2, van richtlijn 69/335 in de versie van richtlijn 85/303 de lidstaat waarnaar een kapitaalvennootschap de zetel van haar werkelijke leiding overbrengt, ter zake van deze overbrenging kapitaalrecht te heffen over de in artikel 4, lid 1, sub a en g, van richtlijn 69/335 in de versie van richtlijn 85/303 beschreven verrichtingen, wanneer die verrichtingen plaatsvonden in de periode, waarin de kapitaalvennootschap de zetel van haar werkelijke leiding had in een lidstaat die vóór de oprichting van de kapitaalvennootschap had afgezien van de heffing kapitaalrecht door intrekking van de desbetreffende nationale rechtsgrondslag?</p>
        <p>[1] PB L 269, blz. 12.</p>
        <p>[2] PB L 156, blz. 23.</p>
        <p>--------------------------------------------------</p>
      </div>
    </body>
</html>
