<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Comunicazione della Commissione al Consiglio Comunicazione relativa alla modifica delle direttive di negoziato degli accordi di partenariato economico con i paesi e le regioni ACP {SEC(2006)1427} /* COM/2006/0673 def. */</head>
      <div type="body">
        <p>[pic] | COMMISSIONE DELLE COMUNITÀ EUROPEE |</p>
        <p>Bruxelles, 28.11.2006</p>
        <p>COM(2006) 673 definitivo</p>
        <p>COMUNICAZIONE DELLA COMMISSIONE AL CONSIGLIO</p>
        <p>Comunicazione relativa alla modifica delle direttive di negoziato degli accordi di partenariato economico con i paesi e le regioni ACP {SEC(2006)1427}</p>
        <p>INTRODUZIONE CONTESTO DELLA PROPOSTA |</p>
        <p>Motivazione e obiettivi della proposta La presente comunicazione intende invitare il Sudafrica a far parte del gruppo di Stati ACP impegnati a negoziare un accordo di partenariato economico (APE) nell'Africa australe (Comunità per lo sviluppo dell'Africa australe – SADC). |</p>
        <p>Contesto generale La presente comunicazione segue quella presentata dalla SADC il 7 marzo 2006 e il suo allegato 2 costituisce il progetto di risposta a tale proposta. I negoziati per la conclusione di un APE tra CE e SADC, avviati nel luglio 2004, sono stati sospesi a livello tecnico nel 2005, quando le due parti hanno constatato che non si poteva realizzare un processo di integrazione regionale fattibile nell'Africa australe senza affrontare le conseguenze commerciali dell'accordo per il commercio, lo sviluppo e la cooperazione (TDCA) tra la CE e il Sudafrica sugli altri membri dell'Unione doganale dell'Africa australe (SACU). In questo contesto, la proposta della SADC mira ad unire in un unico negoziato il processo di revisione del TDCA e l'APE tra CE e SADC. |</p>
        <p>Disposizioni vigenti nel settore della proposta Direttive di negoziato degli accordi di partenariato economico con i paesi e le regioni ACP (allegato 1 del documento 9930/02). |</p>
        <p>Coerenza con gli altri obiettivi e politiche dell'Unione Una volta adottata, la presente comunicazione contribuirà alla conclusione dei negoziati APE tra CE e SADC, che costituisce uno degli obiettivi dell'Unione. |</p>
        <p>CONSULTAZIONE DELLE PARTI INTERESSATE E VALUTAZIONE DELL'IMPATTO |</p>
        <p>Consultazione delle parti interessate |</p>
        <p>Nel 2006 sono state svolte varie trattative ad alto livello per i negoziati APE tra CE e SADC per discutere le implicazioni della presente proposta. |</p>
        <p>Ricorso al parere di esperti |</p>
        <p>Non è stato necessario consultare esperti esterni. |</p>
        <p>Indicazioni preliminari d'impatto L'allegato documento di lavoro dei servizi della Commissione è una valutazione preliminare dell'impatto relativa ai possibili effetti della proposta di modifica. |</p>
        <p>ELEMENTI GIURIDICI DELLA PROPOSTA |</p>
        <p>Sintesi delle misure proposte L'addendum proposto per le direttive di negoziato è strutturato nel modo seguente: 1. A seguito della proposta presentata il 7 marzo 2006 dal gruppo della SADC impegnato nei negoziati dell'APE, il Sudafrica deve essere invitato a far parte del gruppo ACP degli Stati partecipanti ai negoziati per un APE nell'Africa australe. 2. Se sarà concluso un APE con questo gruppo di Stati ACP, tra cui il Sudafrica, quest'accordo sostituirà le disposizioni commerciali dell'accordo TDCA alla data della sua entrata in vigore. 3. Tenuto conto della competitività del Sudafrica, è inevitabile che sia mantenuto un regime commerciale separato per il Sudafrica per quanto riguarda l'accesso dei prodotti al mercato della CE. 4. Le disposizioni relative all'accesso al mercato per il commercio tra la CE e il Sudafrica saranno negoziate secondo le disposizioni del TDCA e basate su un'analisi completa del possibile impatto sull'economia dell'UE. Un certo numero di eccezioni potrebbe essere escluso dalla portata dei negoziati. 5. Sarà rivolta particolare attenzione all'elaborazione di un sistema di norme in materia di origine con appropriate misure di attuazione in modo che possa essere garantita sulla base di una valutazione preliminare ad hoc la distinzione tra i due diversi regimi commerciali. 6. Se del caso, saranno incluse misure di salvaguardia. |</p>
        <p>Base giuridica L'articolo 133 del trattato che istituisce la CE e le direttive di negoziato degli accordi di partenariato economico con i paesi e le regioni ACP (doc. 9930/02 del 12.06.2002). |</p>
        <p>Principio di sussidiarietà La comunicazione è di competenza esclusiva della Comunità. Pertanto, non si applica il principio di sussidiarietà. |</p>
        <p>Principio di proporzionalità La comunicazione è conforme al principio di proporzionalità per le ragioni di seguito esposte. |</p>
        <p>La forma di azione proposta (addendum alle direttive di negoziato) è più semplice possibile nel contesto dei negoziati APE tra l'UE e la SADC. |</p>
        <p>Scelta dello strumento |</p>
        <p>Strumento proposto: addendum alle direttive di negoziato. |</p>
        <p>Altri mezzi non sarebbero adeguati per la ragione seguente: è il modo più rapido per riprendere i negoziati APE tra l'UE e la SADC. |</p>
        <p>INCIDENZA SUL BILANCIO |</p>
        <p>La comunicazione non ha implicazioni finanziarie. |</p>
        <p>1. COMUNICAZIONE DELLA COMMISSIONE AL CONSIGLIO</p>
        <p>Comunicazione relativa alla modifica delle direttive di negoziato degli accordi di partenariato economico con i paesi e le regioni ACP</p>
        <p>Il 7 marzo 2006 la SADC ha presentato all'UE una proposta che prevede di associare formalmente il Sudafrica all'APE con la SADC. Tale proposta individua l'accesso al mercato come unica questione e respinge l'eventualità di ulteriori negoziati sulle norme relative al commercio. In contropartita, verrebbe offerto all'UE l'accesso, attualmente definito nel TDCA, a tutti i membri dell'Unione doganale dell'Africa australe ( Sudafrica, Botswana, Lesotho, Namibia e Swaziland – BLNS) con la possibilità di aumentare alcune tariffe per tenere conto di possibili sensibilità dei BLNS.</p>
        <p>Per quanto riguarda i paesi non appartenenti all'Unione doganale dell'Africa australe (SACU) che sono membri del gruppo APE della SADC, ossia il Mozambico, l'Angola e la Tanzania (MAT, paesi meno sviluppati e quindi beneficiari dell'EBA - Everything but Arms ) si chiede che l'EBA sia "contrattata" su una base non reciproca e quindi incompatibile con l'OMC.</p>
        <p>Questa proposta pone le seguenti domande: il Sudafrica può essere accettato in un APE? In caso affermativo, a quali condizioni? Possono essere esclusi tutti gli impegni sulle norme relative al commercio?</p>
        <p>La CE ritiene di poter accettare l'inclusione del Sudafrica nell'APE tra la CE e la SADC. Quest'accettazione però soggetta a determinate condizioni e richieste concernenti il regime commerciale da applicare al Sudafrica, la situazione di Mozambico, Angola e Tanzania, la portata del futuro accordo e la definizione delle tariffe offerte.</p>
        <p>La proposta della SADC accolta con favore poiché chiarisce il ruolo del Sudafrica nei negoziati ed offre una base indispensabile per ulteriori discussioni, appoggiandosi su un nucleo di paesi istituzionalmente coerente ed economicamente integrato che potrebbe essere gradualmente ampliato, includendovi altri paesi della regione. L'integrazione del Sudafrica nell'APE presenterebbe tuttavia considerevoli sfide. Dato che il SA l'economia più competitiva della regione, non può essere trattato come gli altri membri dell'Unione doganale dell'Africa australe. La CE dovrà differenziare il suo trattamento tariffario mantenendo contemporaneamente la coerenza regionale del gruppo. Qualora il regime commerciale sia differenziato, la CE dovrà garantire la fattibilità di un sistema di controllo appropriato e rigoroso delle norme di origine e la realizzazione di un meccanismo di salvaguardia autonomo che sarà applicato automaticamente in caso di forte crescita degli scambi conseguente ad un'elusione delle norme.</p>
        <p>L'esclusione di tutti gli impegni sulle norme relative al commercio (cioè servizi, investimenti, appalti pubblici, facilitazioni commerciali, DPI e concorrenza) sarebbe molto difficile da conciliare con Cotonou. Inoltre, le norme sono alla base della dimensione di sviluppo degli APE. In questi settori chiaro che la CE non cerca un accesso per le sue imprese. Il suo obiettivo promuovere l'armonizzazione e la preferenza regionale in modo che gli operatori si trovino di fronte a norme prevedibili, trasparenti e applicabili. Un approccio graduale con clausole di revisione per definire un pacchetto accettabile di norme APE costituirebbe un compromesso accettabile.</p>
        <p>Infine, la "contrattualizzazione" del regime EBA richiesta da Mozambico, Angola e Tanzania (MAT) incompatibile con le norme dell'OMC, poiché non conforme alle prescrizioni dell'articolo XXIV del GATT e quindi costituirebbe una discriminazione rispetto agli altri beneficiari dell'EBA. La CE ritiene che questi paesi non debbano essere esclusi dal negoziato dell'APE, poiché ciò comporterebbe un'ulteriore frammentazione della regione, invece di promuovere l'integrazione regionale che un obiettivo primario dell'APE. In ogni caso, qualsiasi forma finale assuma l'APE, il futuro accordo dovrebbe restare aperto agli Stati ACP della regione che desiderino aderirvi in seguito.</p>
        <p>La presente comunicazione si propone di spiegare i vantaggi di una modifica delle direttive di negoziato degli accordi di partenariato economico con i paesi e le regioni ACP, per includere formalmente il Sudafrica nel processo di negoziazione dell'APE tra CE e SADC, nonché le condizioni di una tale modifica.</p>
        <p>L'allegato 1 della comunicazione il progetto di addendum per la modifica delle direttive di negoziato degli accordi di partenariato economico con i paesi e le regioni ACP.</p>
        <p>L'allegato 2 contiene la risposta dell'UE alla proposta quadro di APE presentata dalla SADC il 7 marzo 2006.</p>
        <p>L'allegato documento di lavoro dei servizi della Commissione una valutazione preliminare dell'impatto che spiega brevemente la situazione dei negoziati APE tra CE e SADC, i problemi che devono essere affrontati e le questioni economiche ed istituzionali legate a questa modifica.</p>
      </div>
      <div type="annex">
        <p>Allegato 1</p>
        <p>ADDENDUM ALLE DIRETTIVE DI NEGOZIATO DEGLI ACCORDI DI PARTENARIATO ECONOMICO CON I PAESI E LE REGIONI ACP</p>
        <p>(doc. 9930/02 del 12.06.2002)</p>
        <p>1. A seguito della proposta presentata il 7 marzo 2006 dal gruppo della SADC impegnato nei negoziati dell'APE, il Sudafrica dovrebbe essere invitato a far parte del gruppo di Stati ACP partecipanti al negoziato di un APE nell'Africa australe.</p>
        <p>2. Se sarà concluso un APE con questo gruppo di Stati ACP, tra cui il Sudafrica, esso sostituirà le disposizioni commerciali dell'accordo TDCA alla data della sua entrata in vigore.</p>
        <p>3. Tenuto conto della competitività del Sudafrica, inevitabile mantenere un regime commerciale separato per il Sudafrica per quanto riguarda l'accesso dei prodotti al mercato comunitario.</p>
        <p>4. Le disposizioni relative all'accesso al mercato per gli scambi commerciali tra la CE e il Sudafrica saranno negoziate secondo le disposizioni del TDCA e basate su un'analisi completa dei possibili effetti sull'economia dell'UE.</p>
        <p>5. Sarà rivolta particolare attenzione alla creazione di un sistema di norme in materia di origine con appropriate misure di attuazione, in modo da garantire sulla base di una valutazione preliminare ad hoc la distinzione tra i due diversi regimi commerciali.</p>
        <p>6. Se del caso, saranno incluse misure di salvaguardia.</p>
        <p>Allegato 2</p>
        <p>Risposta della CE alla proposta quadro di APE della SADC</p>
        <p>presentata il 7 marzo 2006</p>
        <p>Contesto</p>
        <p>Il 7 marzo 2006 il gruppo APE della SADC ha presentato la seguente proposta relativa alle modalità da seguire per il negoziato dell'APE: il Sudafrica deve partecipare al negoziato dell'APE; al Mozambico, all'Angola e alla Tanzania deve essere concesso un trattamento non reciproco tipo EBA su base contrattuale; l'accesso al mercato deve essere l'unica questione trattata nei negoziati; le questioni dette "di nuova generazione" possono essere trattate in modo cooperativo, ma senza un impegno vincolante assunto nell'ambito dell'APE. Per quanto riguarda l'accesso al mercato, alla CE chiesta l'estensione dell'equivalenza EBA a tutti i paesi, compreso il Sudafrica. In compenso, all'UE verrebbe offerto l'accesso, attualmente definito nell'accordo per il commercio, lo sviluppo e la cooperazione (TDCA) tra la CE e il Sudafrica, a tutti i paesi membri dell'Unione doganale dell'Africa australe (SACU). Quest'offerta di accesso al mercato per l'UE potrebbe essere soggetta ad aumenti dei dazi del TDCA attualmente applicabili a una serie di prodotti per venire incontro alle preoccupazioni di Botswana, Lesotho, Namibia e Swaziland (BLNS). Il Lesotho dovrebbe essere oggetto di speciale considerazione in ragione del suo status di paese meno sviluppato.</p>
        <p>Configurazione</p>
        <p>La proposta della SADC accolta con favore poiché chiarisce il ruolo del Sudafrica nei negoziati e costituisce la base indispensabile per ulteriori discussioni, appoggiandosi su un nucleo di paesi istituzionalmente coerente ed economicamente integrato che potrebbe essere gradualmente esteso ad altri paesi della regione.</p>
        <p>La CE può quindi accettare l'inclusione del Sudafrica nell'APE tra CE e SADC. Questa accettazione però soggetta a determinate condizioni e richieste concernenti la situazione del Mozambico, dell'Angola e della Tanzania, la portata del futuro accordo e la definizione delle tariffe offerte.</p>
        <p>La CE ritiene che la proposta del gruppo APE della SADC escluderebbe il Mozambico, l'Angola e la Tanzania dal negoziato dell'APE ed aumenterebbe la frammentazione della regione, invece di promuovere l'integrazione regionale che rappresenta un obiettivo chiave dell'APE.</p>
        <p>In ogni caso e quale che sia la configurazione finale dell'APE con la SADC, l'accordo deve restare aperto a tutti gli Stati ACP della regione che desiderano parteciparvi in un secondo momento, previo accordo delle parti.</p>
        <p>Accesso al mercato dei beni</p>
        <p>Tenuto conto della competitività del Sudafrica, in particolare nell'agricoltura, inevitabile concedere a questo paese condizioni per l'accesso al mercato dell'UE diverse da quelle concesse agli altri membri dell'APE.</p>
        <p>L'offerta tariffaria della CE sarebbe basata su una situazione che, di fatto, esiste già: da un lato il TDCA e dall'altro le disposizioni di Cotonou. Qualsiasi altra concessione tariffaria a favore di BLNS e MAT sarebbe il risultato del negoziato dell'APE e dipenderebbe dagli impegni assunti da questi paesi in fatto di norme relative al commercio. L'estensione al Sudafrica del trattamento di franchigia doganale non prevista nel prossimo futuro.</p>
        <p>Per quanto riguarda l'accesso dei beni dell'UE al mercato APE della SADC, il TDCA dovrebbe essere anche il punto di partenza dei negoziati. In linea di principio, la CE contraria all'aumento delle tariffe TDCA sui beni dell'UE destinati all'esportazione verso il Sudafrica.</p>
        <p>La CE riconosce anche che, nell'ambito del SACU, va concessa particolare considerazione al Lesotho dato il suo status di paese meno sviluppato. La questione sarà affrontata nel corso del negoziato.</p>
        <p>Un trattamento di franchigia doganale non reciproco e contrattuale per l'Angola, il Mozambico e la Tanzania non compatibile con le norme dell'OMC, poiché non conforme alle prescrizioni dell'articolo XXIV del GATT e quindi costituirebbe una discriminazione rispetto agli altri beneficiari dell'EBA. L'APE deve avere come obiettivo il pieno accesso al mercato del maggior numero possibile di paesi della SADC aderenti all'APE (escluso il Sudafrica), pur riconoscendo la necessità di affrontare la questione del regime di importazione per alcuni prodotti sensibili.</p>
        <p>Se infine un paese dovesse decidere di non accettare le disposizioni dell'APE relative all'accesso al mercato, il suo trattamento sarebbe basato sul sistema unilaterale di preferenze generalizzate (SPG) dell'UE (sull'EBA nel caso dei paesi meno sviluppati) o sul TDCA nel caso del Sudafrica.</p>
        <p>Questioni "di nuova generazione"</p>
        <p>Per quanto riguarda la portata del futuro accordo, la CE ritiene che l'APE non possa limitarsi solo alle disposizioni di accesso al mercato, lasciando da parte ogni riferimento agli impegni di regolamentazione dal lato dell'offerta (p.es. servizi, investimento, appalti pubblici, facilitazioni commerciali, diritti di proprietà intellettuale, concorrenza, occupazione e ambiente). Questi aspetti sono al centro delle disposizioni dell'APE relative allo sviluppo sostenibile e sono necessari per progredire verso una maggiore integrazione regionale. Nei casi in cui la mancanza di capacità rischia di rendere difficile l'attuazione degli impegni in questi settori, vanno prese in considerazione misure appropriate nel quadro degli strumenti di cooperazione per lo sviluppo, in particolare nel contesto dell'accordo di Cotonou, o dei programmi degli Stati membri o degli altri donatori. Potrebbe essere fornita un'assistenza in contropartita di fermi impegni sulle norme.</p>
        <p>La CE ritiene che un approccio graduale possa contribuire a raggiungere una soluzione accettabile. Sarà opportuno concentrarsi in primo luogo sulle norme che disciplinano il commercio come i servizi, gli investimenti, le facilitazioni commerciali e occuparsi delle altre norme relative al commercio in un secondo momento.</p>
        <p>APE e TDCA</p>
        <p>Infine, la CE ammette che il processo di negoziazione debba essere semplificato. La revisione del TDCA (per quanto riguarda le questioni commerciali) e il negoziato dell'APE dovrebbero fondersi in un processo unico e dovrà essere organizzata una serie di riunioni ben strutturate di tecnici e di alti funzionari per far sì che le capacità degli Stati membri della SADC non siano sollecitate oltre misura. Entro la fine del 2006 potrebbe essere organizzata una riunione ministeriale per dare un indirizzo politico a questo processo.</p>
      </div>
    </body>
</html>
