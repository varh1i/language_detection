<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/334/EK: A Tan%aacute%cs hat%aacute%rozata (2005. janu%aacute%r 18.) az Eur%oacute%pai K%ouml%z%ouml%ss%eacute%get l%eacute%trehoz%oacute% szerződ%eacute%s 104. cikk%eacute%nek (7) bekezd%eacute%s%eacute%vel %ouml%sszhangban tett tan%aacute%csi aj%aacute%nl%aacute%sok eredm%eacute%nyek%eacute%nt a G%ouml%r%ouml%g K%ouml%zt%aacute%rsas%aacute%g %aacute%ltal foganatos%iacute%tott eredm%eacute%nyes int%eacute%zked%eacute%sek, illetve azok elmulaszt%aacute%s%aacute%nak az eml%iacute%tett Szerződ%eacute%s 104. cikk%eacute%nek (8) bekezd%eacute%s%eacute%vel %ouml%sszhangban t%ouml%rt%eacute%nő meg%aacute%llap%iacute%t%aacute%s%aacute%r%oacute%l</head>
      <div type="body">
        <p>A Tanács határozata</p>
        <p>( 2005. január 18.)</p>
        <p>az Európai Közösséget létrehozó szerződés 104. cikkének (7) bekezdésével összhangban tett tanácsi ajánlások eredményeként a Görög Köztársaság által foganatosított eredményes intézkedések, illetve azok elmulasztásának az említett Szerződés 104. cikkének (8) bekezdésével összhangban történő megállapításáról</p>
        <p>(2005/334/EK)</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre és különösen annak 104. cikke (8) bekezdésére,</p>
        <p>tekintettel a Bizottság ajánlására,</p>
        <p>mivel:</p>
        <p>(1) A Szerződés 104. cikke értelmében a tagállamoknak el kell kerülniük a túlzott költségvetési hiányt.</p>
        <p>(2) A stabilitási és növekedési paktum a költségvetési egyensúly célkitűzésén alapul, mint olyan eszközön, amely a munkahelyteremtést eredményező árstabilitás és az erőteljes fenntartható növekedés feltételeit erősíti. A stabilitási és növekedési paktum a túlzott általános költségvetési hiány haladéktalan korrekciójának előmozdítása érdekében tartalmazza a Szerződés 104. cikkében meghatározott, a túlzott hiány esetén követendő eljárás végrehajtásának gyorsításáról és pontosításáról szóló, 1997. július 7-i 1467/97/EK tanácsi rendeletet [1].</p>
        <p>(3) Az Európai Tanács 1997. június 17-i, a stabilitási és növekedési paktumról szóló amszterdami határozata [2] ünnepélyesen felkéri valamennyi felet, nevezetesen a tagállamokat, a Tanácsot és a Bizottságot a Szerződés és a stabilitási és növekedési paktum szigorú és kellő időben történő végrehajtására.</p>
        <p>(4) A Tanács a 2004. július 5-i 2004/918/EK határozatában [3] a Szerződés 104. cikkének (6) bekezdésével összhangban úgy határozott, hogy Görögországban túlzott hiány áll fenn.</p>
        <p>(5) A Tanács a Szerződés 104. cikkének (7) bekezdésével és az 1467/97/EK tanácsi rendelet 3. cikkének (4) bekezdésével összhangban ajánlást fogadott el, amelyben 2004. november 5-ét tűzte ki a görög kormány által a túlzott hiány legkésőbb 2005. végéig történő megszüntetésére irányuló intézkedések meghozatalának határidejéül. Ugyanebben az ajánlásban a Tanács javasolta a Görög Köztársaságnak a jelenlegi túlzott hiány lehető leggyorsabban, de legkésőbb 2005-re történő felszámolását, valamint alapvetően strukturális jellegű, 2004-ben és 2005-ben összesen a GDP legalább 1 %-át kitevő, a két év között lehetőleg egyenlő mértékben megosztott, kiigazító intézkedések meghozatalát. Ezen túlmenően a Tanács azt ajánlotta, hogy a Görög Köztársaság biztosítsa a bruttó államadósság-hányad megfelelő csökkentését, valamint a referenciaértékhez kielégítő ütemben történő közelítését, miközben megkülönböztetett figyelmet fordít a nettó hitelfelvételtől eltérő tényezőkre, amelyek hozzájárulnak az adósságszintek változásához. Végezetül, sürgős intézkedésként a Tanács azt ajánlotta a Görög Köztársaságnak, hogy igazítsa ki a költségvetési statisztikákkal kapcsolatban feltárt komoly hiányosságok korrekcióját az államháztartási adatok begyűjtésének és feldolgozásának hatékonyabbá tétele útján.</p>
        <p>(6) Az 1467/97/EK rendelet 4. cikkének (2) bekezdésével összhangban, amikor a Tanács azt vizsgálja, hogy a Szerződés 104. cikkének (7) bekezdésével összhangban tett ajánlásokra válaszul történtek-e eredményes intézkedések, határozatát az érintett tagállam kormányának nyilvánosan közzétett határozataira alapozza.</p>
        <p>(7) A Tanácsnak a Szerződés 104. cikkének (7) bekezdésével összhangban tett ajánlása és az ajánlásban megállapított határidő közötti időszakban a Görög Köztársaság által hozott, nyilvánosan közzétett határozatok vizsgálatából az alábbi következtetések vonhatók le:</p>
        <p>- ellentétben a Tanács kérésével, a 2004-re meghirdetett megszorító intézkedések ellenére a fiskális politika egyértelműen expanzív volt. Ez részben az Eurostattal együttműködésben végrehajtott, az ESA 95 statisztikai rendszer megfelelő alkalmazására irányuló statisztikai felülvizsgálatoknak, valamint az olimpiai játékok szervezéséhez kapcsolódó túlköltekezésnek, illetve bizonyos egyéb kiadási tételek túllépésének és bizonyos bevételi tételek elmaradásának köszönhető, amelyek tervezése a 2004. évi költségvetésben nem volt megfelelő,</p>
        <p>- a 2005-re bejelentett költségvetési intézkedések nem feltétlenül biztosítják az általános költségvetési hiánynak a GDP 3 %-a alá szorítását 2005-ben annak ellenére, hogy a 2004. évi megcsúszást messzemenően ellentételezik,</p>
        <p>- túl azon, hogy a bruttó államadósság-hányad nem csökken elégséges ütemben, a 2004-ben előrejelzett nagymértékű stock-flow kiigazítás is azt mutatja, hogy a görög kormány nem foganatosított eredményes intézkedéseket az adósság további növekedéséhez hozzájáruló, ún. "vonal alatti" műveletekre,</p>
        <p>- a Görög Köztársaság javított a költségvetési adatok begyűjtésén és azok feldolgozásán, nevezetesen a katonai felszerelések kiadásai, a kamatkifizetések és a szociális biztonsági elszámolások vonatkozásában. Az Eurostattal szoros együttműködésben végrehajtott további lépések biztosítják a fennálló jogi keret által igényelt általános költségvetési adatok haladéktalan és megfelelő szolgáltatását.</p>
        <p>(8) A Szerződés 104. cikkének (8) bekezdése kimondja, hogy ha a Tanács megállapítja, hogy a Szerződés 104. cikkének (7) bekezdése szerinti ajánlásait nem követte eredményes intézkedés, úgy határozhat, hogy ezt az ajánlását nyilvánosságra hozza. Az Európai Tanács stabilitási és növekedési paktumról hozott állásfoglalásával összhangban azonban ezt az ajánlást a Görög Köztársaság 2004. júliusban már nyilvánosságra hozta,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A Tanács 2004. július 5-i ajánlását a Görög Köztársaság részéről nem követte hatékony intézkedés az ajánlásban meghatározott időn belül.</p>
        <p>2. cikk</p>
        <p>E határozat címzettje a Görög Köztársaság.</p>
      </div>
      <div type="signature">
        <p>Kelt Brüsszelben, 2005. január 18-án.</p>
        <p>a Tanács részéről</p>
        <p>az elnök</p>
        <p>J.-C. Juncker</p>
        <p>[1] HL L 209., 1997.8.2., 6. o.</p>
        <p>[2] HL C 236., 1997.8.2., 1. o.</p>
        <p>[3] HL L 389., 2004.12.30., 25. o.</p>
        <p>--------------------------------------------------</p>
      </div>
    </body>
</html>
