<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Euroopan parlamentin ja neuvoston direktiivi 2005/59/EY, annettu 26 p%auml%iv%auml%n%auml% lokakuuta 2005 , tiettyjen vaarallisten aineiden ja valmisteiden markkinoille saattamisen ja k%auml%yt%ouml%n rajoituksia koskevien j%auml%senvaltioiden lakien, asetusten ja hallinnollisten m%auml%%auml%r%auml%ysten l%auml%hent%auml%misest%auml% annetun neuvoston direktiivin 76/769/ETY muuttamisesta kahdennenkymmenennenkahdeksannen kerran (tolueeni ja triklooribentseeni) (ETA:n kannalta merkityksellinen teksti)</head>
      <div type="body">
        <p>Euroopan parlamentin ja neuvoston direktiivi 2005/59/EY,</p>
        <p>annettu 26 päivänä lokakuuta 2005,</p>
        <p>tiettyjen vaarallisten aineiden ja valmisteiden markkinoille saattamisen ja käytön rajoituksia koskevien jäsenvaltioiden lakien, asetusten ja hallinnollisten määräysten lähentämisestä annetun neuvoston direktiivin 76/769/ETY muuttamisesta kahdennenkymmenennenkahdeksannen kerran (tolueeni ja triklooribentseeni)</p>
        <p>(ETA:n kannalta merkityksellinen teksti)</p>
        <p>EUROOPAN PARLAMENTTI JA EUROOPAN UNIONIN NEUVOSTO, jotka</p>
        <p>ottavat huomioon Euroopan yhteisön perustamissopimuksen ja erityisesti sen 95 artiklan,</p>
        <p>ottavat huomioon komission ehdotuksen,</p>
        <p>ottavat huomioon Euroopan talous- ja sosiaalikomitean lausunnon [1],</p>
        <p>noudattavat perustamissopimuksen 251 artiklassa määrättyä menettelyä [2],</p>
        <p>sekä katsovat seuraavaa:</p>
        <p>(1) Tolueenin ja triklooribentseenin (TCB) aiheuttamat riskit ihmisten terveydelle ja ympäristölle on arvioitu olemassa olevien aineiden vaarojen arvioinnista ja valvonnasta 23 päivänä maaliskuuta 1993 annetun neuvoston asetuksen (ETY) N:o 793/93 [3] mukaisesti. Riskinarvioinnissa todettiin tarve rajoittaa näitä riskejä, ja myrkyllisyyttä, ekomyrkyllisyyttä ja ympäristöä käsittelevä tiedekomitea on vahvistanut tämän johtopäätöksen.</p>
        <p>(2) Asetuksen (ETY) N:o 793/93 mukaisessa, 29 päivänä huhtikuuta 2004 annetussa komission suosituksessa 2004/394/EY [4] seuraavien aineiden riskinarvioinnin tuloksista ja riskien vähentämisen toimintasuunnitelmista: asetonitriili; akryyliamidi; akrylonitriili; akryylihappo; butadieeni; fluorivety; vetyperoksidi; metakryylihappo; metyylimetakrylaatti; tolueeni; triklooribentseeni on riskinrajoitusstrategia tolueenille ja triklooribentseenille (TCB) ja siinä suositellaan rajoituksia näiden aineiden tietyistä käyttötarkoituksista aiheutuvien riskien rajoittamiseksi.</p>
        <p>(3) Ihmisten terveyden ja ympäristön suojelemiseksi näyttää sen vuoksi tarpeelliselta rajoittaa tolueenin ja TCB:n markkinoille saattamista ja käyttöä.</p>
        <p>(4) Tämän direktiivin tavoitteena on ottaa käyttöön tolueenia ja TCB:tä koskevat yhdenmukaistetut säädökset, joiden tarkoituksena on huolehtia sisämarkkinoiden moitteettomasta toimivuudesta sekä varmistaa ihmisten terveyden ja ympäristön suojelun korkea taso perustamissopimuksen 95 artiklan mukaisesti.</p>
        <p>(5) Tätä direktiiviä sovelletaan sen estämättä, mitä säädetään työsuojelun vähimmäisvaatimuksia koskevassa yhteisön lainsäädännössä, kuten toimenpiteistä työntekijöiden turvallisuuden ja terveyden parantamisen edistämiseksi työssä 12 päivänä kesäkuuta 1989 annetussa neuvoston direktiivissä 89/391/ETY [5] ja siihen perustuvissa erillisissä direktiiveissä, erityisesti työntekijöiden terveyden ja turvallisuuden suojelemisesta työpaikalla esiintyviin kemiallisiin tekijöihin liittyviltä riskeiltä 7 päivänä huhtikuuta 1998 annetussa neuvoston direktiivissä 98/24/EY (neljästoista direktiivin 89/391/ETY 16 artiklan 1 kohdassa tarkoitettu erityisdirektiivi) [6] ja työntekijöiden suojelemisesta syöpäsairauden vaaraa aiheuttaville tekijöille tai perimän muutoksia aiheuttaville aineille altistumiseen työssä liittyviltä vaaroilta 29 päivänä huhtikuuta 2004 annetussa Euroopan parlamentin ja neuvoston direktiivissä 2004/37/EY (kuudes neuvoston direktiivin 89/391/ETY 16 artiklan 1 kohdassa tarkoitettu erityisdirektiivi) [7].</p>
        <p>(6) Neuvoston direktiivi 76/769/ETY [8] olisi muutettava vastaavasti,</p>
        <p>OVAT ANTANEET TÄMÄN DIREKTIIVIN:</p>
        <p>1 artikla</p>
        <p>Muutetaan direktiivin 76/769/ETY liite I tämän direktiivin liitteen mukaisesti.</p>
        <p>2 artikla</p>
        <p>1. Jäsenvaltioiden on annettava ja julkaistava tämän direktiivin noudattamisen edellyttämät lait, asetukset ja hallinnolliset määräykset ennen 15 päivää joulukuuta 2006. Niiden on ilmoitettava tästä komissiolle viipymättä.</p>
        <p>Jäsenvaltioiden on sovellettava näitä säännöksiä 15 päivästä kesäkuuta 2007.</p>
        <p>Näissä jäsenvaltioiden antamissa säädöksissä on viitattava tähän direktiiviin tai niihin on liitettävä tällainen viittaus, kun ne virallisesti julkaistaan. Jäsenvaltioiden on säädettävä siitä, miten viittaukset tehdään.</p>
        <p>2. Jäsenvaltioiden on toimitettava tässä direktiivissä tarkoitetuista kysymyksistä antamansa keskeiset kansalliset säännökset sekä vastaavuustaulukko tämän direktiivin säännösten ja annettujen kansallisten säännösten välillä kirjallisina komissiolle.</p>
        <p>3 artikla</p>
        <p>Tämä direktiivi tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>4 artikla</p>
        <p>Tämä direktiivi on osoitettu kaikille jäsenvaltioille.</p>
      </div>
      <div type="signature">
        <p>Tehty Strasbourgissa 26 päivänä lokakuuta 2005.</p>
        <p>Euroopan parlamentin puolesta</p>
        <p>Puhemies</p>
        <p>J. Borrell Fontelles</p>
        <p>Neuvoston puolesta</p>
        <p>Puheenjohtaja</p>
        <p>D. Alexander</p>
        <p>[1] EUVL C 120, 20.5.2005, s. 6.</p>
        <p>[2] Euroopan parlamentin lausunto, annettu 13. huhtikuuta 2005 (ei vielä julkaistu virallisessa lehdessä), ja neuvoston päätös, tehty 19. syyskuuta 2005.</p>
        <p>[3] EYVL L 84, 5.4.1993, s. 1, asetus sellaisena kuin se on muutettuna Euroopan parlamentin ja neuvoston asetuksella (EY) N:o 1882/2003 (EUVL L 284, 31.10.2003, s. 1).</p>
        <p>[4] EUVL L 144, 30.4.2004, s. 72. Oikaistu toisinto julkaistu EUVL L 199, 7.6.2004, s. 41.</p>
        <p>[5] EYVL L 183, 29.6.1989, s. 1, direktiivi sellaisena kuin se on muutettuna asetuksella (EY) N:o 1882/2003.</p>
        <p>[6] EYVL L 131, 5.5.1998, s. 11.</p>
        <p>[7] EUVL L 158, 30.4.2004, s. 50, direktiivi sellaisena kuin se on oikaistuna EUVL L 229, 29.6.2004, s. 23.</p>
        <p>[8] EYVL L 262, 27.9.1976, s. 201, direktiivi sellaisena kuin se on viimeksi muutettuna komission direktiivillä 2004/98/EY (EUVL L 305, 1.10.2004, s. 63).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Lisätään direktiivin 76/769/ETY liitteeseen I kohdat seuraavasti:</p>
        <p>"48. Tolueeni CAS-n:o 108-88-3 | Markkinoille saattaminen tai käyttö kielletty valmisteiden ainoana aineena tai ainesosana 0,1 massaprosentin tai sitä suurempina pitoisuuksina yleiseen myyntiin tarkoitetuissa liimoissa ja spraymaaleissa. |</p>
        <p>49. Triklooribentseeni CAS-n:o 120-82-1 | Markkinoille saattaminen tai käyttö kielletty valmisteiden ainoana aineena tai ainesosana 0,1 massaprosentin tai sitä suurempina pitoisuuksina kaikissa käyttötarkoituksissa lukuun ottamatta käyttöä välituotteena synteeseissä tai käyttöä prosessiliuottimena kloorausreaktioissa suljetuissa kemian sovelluksissa tai käyttöä 1,3,5-trinitro-2,4,6-triaminobentseenin (TATB) valmistuksessa." |</p>
        <p>--------------------------------------------------</p>
      </div>
    </body>
</html>
