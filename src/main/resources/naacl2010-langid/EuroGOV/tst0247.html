<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr. 956/2006 van de Commissie van 28 juni 2006 houdende wijziging van Verordening (EEG) nr. 94/92 ten aanzien van de lijst van derde landen waaruit bepaalde op biologische wijze verkregen landbouwproducten van oorsprong moeten zijn om in de Gemeenschap in de handel te worden gebracht (Voor de EER relevante tekst)</head>
      <div type="body">
        <p>Verordening (EG) nr. 956/2006 van de Commissie</p>
        <p>van 28 juni 2006</p>
        <p>houdende wijziging van Verordening (EEG) nr. 94/92 ten aanzien van de lijst van derde landen waaruit bepaalde op biologische wijze verkregen landbouwproducten van oorsprong moeten zijn om in de Gemeenschap in de handel te worden gebracht</p>
        <p>(Voor de EER relevante tekst)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EEG) nr. 2092/91 van de Raad van 24 juni 1991 inzake de biologische productiemethode en aanduidingen dienaangaande op landbouwproducten en levensmiddelen [1], en met name op artikel 11, lid 1, onder a),</p>
        <p>Overwegende hetgeen volgt:</p>
        <p>(1) De lijst van derde landen waaruit bepaalde op biologische wijze verkregen landbouwproducten van oorsprong moeten zijn om in de Gemeenschap in de handel te worden gebracht, als bedoeld in artikel 11, lid 1, van Verordening (EEG) nr. 2092/91 (hierna "de lijst" genoemd), is vastgesteld in de bijlage bij Verordening (EEG) nr. 94/92 van de Commissie van 14 januari 1992 tot vaststelling van nadere bepalingen inzake de regeling voor de invoer uit derde landen, als bedoeld in Verordening (EEG) nr. 2092/91 van de Raad inzake de biologische productiemethode en aanduidingen dienaangaande op landbouwproducten en levensmiddelen [2].</p>
        <p>(2) Sommige uit India ingevoerde landbouwproducten worden momenteel in de Gemeenschap in de handel gebracht op grond van de in artikel 11, lid 6, van Verordening (EG) nr. 2092/91 vastgestelde afwijking.</p>
        <p>(3) India heeft de Commissie verzocht in de lijst te worden opgenomen. Het heeft de op grond van artikel 2, lid 2, van Verordening (EEG) nr. 94/92 vereiste gegevens ingediend.</p>
        <p>(4) Uit het onderzoek van deze gegevens en bij de daarop aansluitende besprekingen met de Indiase autoriteiten is gebleken dat de in dat land geldende voorschriften voor de productie en controle van landbouwproducten gelijkwaardig zijn aan die welke zijn vastgesteld in Verordening (EEG) nr. 2092/91.</p>
        <p>(5) Overeenkomstig artikel 11, lid 5, van Verordening (EEG) nr. 2092/91 heeft de Commissie ter plaatse de in India daadwerkelijk toegepaste regels voor de productie en controlemaatregelen bestudeerd.</p>
        <p>(6) De geldigheidsduur van de opneming van Costa Rica en Nieuw-Zeeland in de lijst loopt af op 30 juni 2006. Om een verstoring van het handelsverkeer te voorkomen, moet de geldigheidsduur van de opneming van deze landen in de lijst worden verlengd.</p>
        <p>(7) Australië heeft de Commissie meegedeeld dat van één controleorganisatie de naam is gewijzigd en heeft de naam van een andere controleorganisatie gecorrigeerd.</p>
        <p>(8) Zwitserland heeft de Commissie verzocht de bepalingen inzake de opneming in de lijst aan te passen overeenkomstig de Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten [3], die is goedgekeurd bij Besluit 2002/309/EG, Euratom van de Raad en de Commissie [4], en met name overeenkomstig bijlage 9 bij die overeenkomst inzake biologische landbouwproducten en biologische levensmiddelen.</p>
        <p>(9) Zwitserland heeft de op grond van artikel 2, lid 5, van Verordening (EEG) nr. 94/92 vereiste gegevens ingediend. Uit het onderzoek van deze gegevens is gebleken dat de voorschriften gelijkwaardig zijn aan die welke voortvloeien uit de communautaire regelgeving.</p>
        <p>(10) Nieuw-Zeeland heeft de Commissie meegedeeld dat van een controleorganisatie de naam is gewijzigd.</p>
        <p>(11) Verordening (EEG) nr. 94/92 moet derhalve dienovereenkomstig worden gewijzigd.</p>
        <p>(12) De in deze verordening vervatte maatregelen zijn in overeenstemming met het advies van het bij artikel 14 van Verordening (EEG) nr. 2092/91 ingestelde comité,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>De bijlage bij Verordening (EEG) nr. 94/92 wordt gewijzigd overeenkomstig de tekst in de bijlage bij de onderhavige verordening.</p>
        <p>Artikel 2</p>
        <p>Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 28 juni 2006.</p>
        <p>Voor de Commissie</p>
        <p>Mariann Fischer Boel</p>
        <p>Lid van de Commissie</p>
        <p>[1] PB L 198 van 22.7.1991, blz. 1. Verordening laatstelijk gewijzigd bij Verordening (EG) nr. 780/2006 van de Commissie (PB L 137 van 25.5.2006, blz. 9).</p>
        <p>[2] PB L 11 van 17.1.1992, blz. 14. Verordening laatstelijk gewijzigd bij Verordening (EG) nr. 746/2004 (PB L 122 van 26.4.2004, blz. 10).</p>
        <p>[3] PB L 114 van 30.4.2002, blz. 132.</p>
        <p>[4] PB L 114 van 30.4.2002, blz. 1.</p>
        <p>--------------------------------------------------</p>
      </div>
      <div type="annex">
        <p>BIJLAGE</p>
        <p>De bijlage bij Verordening (EEG) nr. 94/92 wordt als volgt gewijzigd:</p>
        <p>1) In de tekst met betrekking tot Australië wordt punt 3 vervangen door:</p>
        <p>"3. Controleorganisaties:</p>
        <p>- Australian Quarantine and Inspection Service (AQIS) (Department of Agriculture, Fisheries and Forestry)</p>
        <p>- Bio-dynamic Research Institute (BDRI)</p>
        <p>- Organic Growers of Australia Inc. (OGA)</p>
        <p>- Organic Food Chain Pty Ltd (OFC)</p>
        <p>- National Association of Sustainable Agriculture, Australia (NASAA)</p>
        <p>- Australian Certified Organic Pty. Ltd".</p>
        <p>2) In de tekst met betrekking tot Costa Rica wordt punt 5 vervangen door:</p>
        <p>"5. Geldigheidsduur van de opneming in de lijst: tot en met 30.6.2011".</p>
        <p>3) Na de tekst met betrekking tot Costa Rica wordt de volgende tekst ingevoegd:</p>
        <p>"INDIA</p>
        <p>1. Productcategorieën:</p>
        <p>a) onverwerkte plantaardige landbouwproducten in de zin van artikel 1, lid 1, onder a), van Verordening (EEG) nr. 2092/91;</p>
        <p>b) producten bestemd voor menselijke voeding die hoofdzakelijk bestaan uit één of meer ingrediënten van plantaardige oorsprong, in de zin van artikel 1, lid 1, onder b), van Verordening (EEG) nr. 2092/91.</p>
        <p>2. Oorsprong: de producten van categorie a) in punt 1 en de biologisch geproduceerde ingrediënten in de producten van categorie b) in punt 1 zijn geproduceerd in India.</p>
        <p>3. Controleorganisaties:</p>
        <p>- BVQI (India) Pvt. Ltd</p>
        <p>- Ecocert SA (India Branch Office)</p>
        <p>- IMO Control Private Limited</p>
        <p>- Indian Organic Certification Agency (INDOCERT)</p>
        <p>- International Resources for Fairer Trade</p>
        <p>- Lacon Quality Certification Pvt. Ltd</p>
        <p>- Natural Organic Certification Association</p>
        <p>- OneCert Asia Agri Certification private Limited</p>
        <p>- SGS India Pvt. Ltd</p>
        <p>- Skal International (India)</p>
        <p>- Uttaranchal State Organic Certification Agency (USOCA)</p>
        <p>4. Organisaties die het certificaat afgeven: zie punt 3</p>
        <p>5. Geldigheidsduur van de opneming in de lijst: tot en met 30.6.2009".</p>
        <p>4) De tekst met betrekking tot Zwitserland wordt als volgt gewijzigd:</p>
        <p>a) punt 1 wordt vervangen door:</p>
        <p>"1. Productcategorieën:</p>
        <p>a) onverwerkte plantaardig landbouwproducten en dieren en niet-verwerkte dierlijke producten, in de zin van artikel 1, lid 1, onder a), van Verordening (EEG) nr. 2092/91, met uitzondering van:</p>
        <p>- gedurende de omschakelingsperiode geproduceerde producten als bedoeld in artikel 5, lid 5, van die verordening;</p>
        <p>b) verwerkte plantaardige landbouwproducten en verwerkte dierlijke producten bestemd voor menselijke consumptie, in de zin van artikel 1, lid 1, onder b), van Verordening (EEG) nr. 2092/91, met uitzondering van:</p>
        <p>- producten als bedoeld in artikel 5, lid 5, van die verordening die een gedurende de omschakelingsperiode geproduceerd ingrediënt van agrarische oorsprong bevatten.";</p>
        <p>b) punt 3 wordt vervangen door:</p>
        <p>"3. Controleorganisaties:</p>
        <p>- Institut für Marktökologie (IMO)</p>
        <p>- bio.inspecta AG</p>
        <p>- Schweizerische Vereinigung für Qualitäts- und Management-Systeme (SQS)</p>
        <p>- Bio Test Agro (BTA)".</p>
        <p>5) De tekst met betrekking tot Nieuw-Zeeland wordt als volgt gewijzigd:</p>
        <p>a) punt 3 wordt vervangend door:</p>
        <p>"3. Controleorganisaties:</p>
        <p>- AgriQuality</p>
        <p>- BIO-GRO New Zealand.";</p>
        <p>b) punt 5 wordt vervangen door:</p>
        <p>"5. Geldigheidsduur van de opneming in de lijst: tot en met 30.6.2011".</p>
        <p>--------------------------------------------------</p>
      </div>
    </body>
</html>
