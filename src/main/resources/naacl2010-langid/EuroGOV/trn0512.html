<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2006/136/CE: Decisione del Consiglio, del 14 febbraio 2006 , relativa alla conclusione di un accordo in forma di scambio di lettere tra la Comunit%agrave% europea e la Repubblica del Cile che modifica l%rsquo%accordo sul commercio dei vini allegato all%rsquo%accordo che istituisce un%rsquo%associazione tra la Comunit%agrave% europea e i suoi Stati membri, da una parte, e la Repubblica del Cile, dall%rsquo%altra</head>
      <div type="body">
        <p>Decisione del Consiglio</p>
        <p>del 14 febbraio 2006</p>
        <p>relativa alla conclusione di un accordo in forma di scambio di lettere tra la Comunità europea e la Repubblica del Cile che modifica l’accordo sul commercio dei vini allegato all’accordo che istituisce un’associazione tra la Comunità europea e i suoi Stati membri, da una parte, e la Repubblica del Cile, dall’altra</p>
        <p>(2006/136/CE)</p>
        <p>IL CONSIGLIO DELL’UNIONE EUROPEA,</p>
        <p>visto il trattato che istituisce la Comunità europea, in particolare l’articolo 133, in combinato disposto con l’articolo 300, paragrafo 2, primo comma, prima frase,</p>
        <p>vista la proposta della Commissione,</p>
        <p>considerando quanto segue:</p>
        <p>(1) L’accordo che istituisce un’associazione tra la Comunità europea e i suoi Stati membri, da una parte, e la Repubblica del Cile, dall’altra [1] (di seguito "l’accordo di associazione") è stato firmato il 18 novembre 2002 ed è entrato in vigore il 1o marzo 2005 [2].</p>
        <p>(2) In data 24 novembre 2005, il Consiglio ha autorizzato la Commissione ad avviare negoziati con la Repubblica del Cile al fine di modificare l’accordo sul commercio dei vini accluso come allegato V (di seguito "l’allegato V") all’accordo di associazione [3]. Tali negoziati si sono conclusi con successo.</p>
        <p>(3) Occorre approvare l’accordo in forma di scambio di lettere tra la Comunità europea e la Repubblica del Cile che modifica l’allegato V,</p>
        <p>DECIDE:</p>
        <p>Articolo 1</p>
        <p>È approvato a nome della Comunità l’accordo in forma di scambio di lettere tra la Comunità europea e la Repubblica del Cile che modifica l’accordo sul commercio dei vini allegato all’accordo di associazione tra la Comunità europea e i suoi Stati membri, da una parte, e la Repubblica del Cile, dall’altra.</p>
        <p>Il testo dell’accordo in forma di scambio di lettere è accluso alla presente decisione.</p>
        <p>Articolo 2</p>
        <p>Il commissario dell’Agricoltura e dello sviluppo rurale è abilitato a firmare l’accordo in forma di scambio di lettere allo scopo di impegnare la Comunità.</p>
      </div>
      <div type="signature">
        <p>Fatto a Bruxelles, addì 14 febbraio 2006.</p>
        <p>Per il Consiglio</p>
        <p>Il presidente</p>
        <p>K.-H. Grasser</p>
        <p>[1] GU L 352 del 30.12.2002, pag. 3.</p>
        <p>[2] GU L 84 del 2.4.2005, pag. 21.</p>
        <p>[3] GU L 352 del 30.12.2002, pag. 1083.</p>
        <p>--------------------------------------------------</p>
      </div>
    </body>
</html>
