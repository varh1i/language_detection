<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Richtlĳn 2002/86/EG van de Commissie van 6 november 2002 tot wĳziging van Richtlĳn 2001/101/EG wat betreft de ingangsdatum van het verbod op het handelsverkeer in producten die niet in overeenstemming zĳn met Richtlĳn 2000/13/EG van het Europees Parlement en de Raad</head>
      <div type="body">
        <p>Richtlijn 2002/86/EG van de Commissie</p>
        <p>van 6 november 2002</p>
        <p>tot wijziging van Richtlijn 2001/101/EG wat betreft de ingangsdatum van het verbod op het handelsverkeer in producten die niet in overeenstemming zijn met Richtlijn 2000/13/EG van het Europees Parlement en de Raad</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap, en met name op artikel 95,</p>
        <p>Gelet op Richtlijn 2000/13/EG van het Europees Parlement en de Raad van 20 maart 2000 betreffende de onderlinge aanpassing van de wetgeving der lidstaten inzake de etikettering en presentatie van levensmiddelen alsmede inzake de daarvoor gemaakte reclame(1), gewijzigd bij Richtlijn 2001/101/EG van de Commissie(2), en met name op artikel 6, lid 6, tweede alinea, eerste streepje,</p>
        <p>Overwegende hetgeen volgt:</p>
        <p>(1) De bepalingen van Richtlijn 2001/101/EG betreffende de etikettering van producten die vlees als ingrediënt bevatten, gaan in op de dag nadat de omzettingstermijn van die richtlijn verstrijkt.</p>
        <p>(2) Naar aanleiding van de definitie van de term %quot%vlees%quot% ten behoeve van de etikettering moeten de betrokken exploitanten ingrijpende wijzigingen aanbrengen in de etikettering van bedoelde producten, met name in de lijst van ingrediënten en eventueel het gehalte aan vlees.</p>
        <p>(3) Gezien de verscheidenheid van deze producten op de markt en het aantal hierbij betrokken kleine en middelgrote ondernemingen moet worden voorzien in een voldoende lange overgangsperiode om de etikettering van deze producten in overeenstemming te brengen met de bepalingen van Richtlijn 2001/101/EG.</p>
        <p>(4) Voorts moeten de exploitanten de mogelijkheid krijgen om producten waarvan de etikettering niet aan bovengenoemde bepalingen voldoet en die vóór het eind van de overgangsperiode geëtiketteerd zijn, nog van de hand te doen.</p>
        <p>(5) Richtlijn 2001/101/EG dient derhalve dienovereenkomstig te worden gewijzigd.</p>
        <p>(6) De in deze richtlijn vervatte maatregelen zijn in overeenstemming met het advies van het Permanent Comité voor de voedselketen en de diergezondheid,</p>
        <p>HEEFT DE VOLGENDE RICHTLIJN VASTGESTELD:</p>
        <p>Artikel 1</p>
        <p>Artikel 2 van Richtlijn 2001/101/EG wordt vervangen door wat volgt: %quot%Artikel 2</p>
        <p>1. De lidstaten staan het handelsverkeer in producten die met Richtlijn 2000/13/EG in overeenstemming zijn, met ingang van 1 januari 2003 toe.</p>
        <p>2. De lidstaten verbieden het handelsverkeer in producten die niet met Richtlijn 2000/13/EG in overeenstemming zijn, met ingang van 1 juli 2003.</p>
        <p>Niet met Richtlijn 2000/13/EG in overeenstemming zijnde producten die vóór 1 juli 2003 zijn geëtiketteerd, zijn evenwel toegestaan zolang de voorraad strekt.%quot%.</p>
        <p>Artikel 2</p>
        <p>Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen.</p>
        <p>Artikel 3</p>
        <p>Deze richtlijn is gericht tot de lidstaten.</p>
      </div>
      <div type="signature">
        <p>Gedaan te Brussel, 6 november 2002.</p>
        <p>Voor de Commissie</p>
        <p>David Byrne</p>
        <p>Lid van de Commissie</p>
        <p>(1) PB L 109 van 6.5.2000, blz. 29.</p>
        <p>(2) PB L 310 van 28.11.2001, blz. 19.</p>
      </div>
    </body>
</html>
