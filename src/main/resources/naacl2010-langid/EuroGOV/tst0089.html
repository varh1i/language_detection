<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>Az EGT-Vegyesbizottság 1/2003 határozata</p>
        <p>(2003. január 31.)</p>
        <p>az EGT-megállapodás I. mellékletének (Állat- és növény-egészségügyi kérdések) módosításáról</p>
        <p>AZ EGT-VEGYESBIZOTTSÁG,</p>
        <p>tekintettel az Európai Gazdasági Térségről szóló, az Európai Gazdasági Térségről szóló megállapodás kiigazításáról szóló jegyzőkönyvvel módosított megállapodásra (a továbbiakban: a Megállapodás), és különösen annak 98. cikkére,</p>
        <p>mivel:</p>
        <p>(1) A Megállapodás I. mellékletét a 2002. december 6-i 157/2002 EGT-vegyesbizottsági határozat [1] módosította.</p>
        <p>(2) Az EGT-megállapodás I. mellékletének (Állat- és növény-egészségügyi kérdések) módosításáról szóló, 2001. május 18-i 54/2001 EGT-vegyesbizottsági határozat [2] 2001. december 31-ig meghosszabbította a Liechtenstein tekintetében fennálló, a Megállapodás I. mellékletének I. fejezetére vonatkozó átmeneti időszakot, azzal, hogy eddig az időpontig egy hosszú távú megállapodás lép életbe.</p>
        <p>(3) Az Európai Közösség, Liechtenstein és a Svájci Államszövetség egyetértenek abban, hogy az Európai Közösségek és a Svájci Államszövetség között a mezőgazdasági termékek kereskedelmére vonatkozóan létrejött megállapodás 11. melléklete (Állategészségügy) Liechtensteinre a Svájc és Liechtenstein közötti vámszerződés alapján alkalmazandó.</p>
        <p>(4) Ebből adódóan a svájci állat-egészségügyi rendelkezések alkalmazandók, ezért Liechtensteint ki kell vonni az I fejezet hatálya alól,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A Megállapodás I. mellékletében a SZEKTORÁLIS KIIGAZÍTÁSOK első bekezdésének szövege helyébe a következő szöveg lép:</p>
        <p>"Az I. fejezet (Állategészségügy) nem alkalmazandó Liechtensteinre."</p>
        <p>.</p>
        <p>2. cikk</p>
        <p>Ez a határozat 2003. február 1-jén lép hatályba, amennyiben a Megállapodás 103. cikkének (1) bekezdése szerint előírt összes értesítést eljuttatták az EGT-Vegyesbizottsághoz [3].</p>
        <p>A határozat 2002. január 1-jétől alkalmazandó.</p>
        <p>3. cikk</p>
        <p>Ezt a határozatot az Európai Unió Hivatalos Lapjának EGT-re vonatkozó részében, illetve EGT-kiegészítésében közzé kell tenni.</p>
      </div>
      <div type="signature">
        <p>Kelt Brüsszelben, 2003. január 31-én.</p>
        <p>az EGT-Vegyesbizottság részéről</p>
        <p>az elnök</p>
        <p>P. Westerlund</p>
        <p>[1] HL L 38., 2003.2.13., 3. o.</p>
        <p>[2] HL L 165., 2001.6.21., 58. o.</p>
        <p>[3] Alkotmányos követelmények nem merültek fel.</p>
        <p>--------------------------------------------------</p>
      </div>
    </body>
</html>
