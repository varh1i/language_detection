<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Erityiskertomus nro 8/2006: Kasvava menestys? Hedelmien ja vihannesten tuottajien toimintaohjelmille myönnetyn EU:n tuen vaikuttavuus sekä komission vastaukset</head>
      <div type="body">
        <p>Erityiskertomus nro 8/2006</p>
        <p>Kasvava menestys?</p>
        <p>Hedelmien ja vihannesten tuottajien toimintaohjelmille myönnetyn EU:n tuen vaikuttavuus</p>
        <p>sekä komission vastaukset</p>
        <p>(annettu EY:n perustamissopimuksen 248 artiklan 4 kohdan toisen alakohdan nojalla)</p>
        <p>(2006/C 282/02)</p>
        <p>SISÄLLYS</p>
        <p>I—XI TIIVISTELMÄ</p>
        <p>1—18 JOHDANTO</p>
        <p>1—3 Tukijärjestelmän tavoite: mukautuminen muuttuvaan markkinatilanteeseen</p>
        <p>4—8 Tarkastuksen sisältö ja lähestymistapa</p>
        <p>9—12 Tuottajaorganisaatiot</p>
        <p>13—18 Toimintaohjelmiin liittyvä tuki</p>
        <p>19—63 ENSIMMÄINEN OSA: TOIMINTAOHJELMIEN VAIKUTTAVUUS</p>
        <p>20—49 Onko tukijärjestelmä pantu täytäntöön varmistaen, että toimintaohjelmat todennäköisesti ovat vaikuttavia?</p>
        <p>20—23 Komission tarkastukset, joilla varmistetaan, että jäsenvaltiot myöntävät yhteisön tukea moitteettoman varainhoidon periaatteita noudattaen</p>
        <p>24—49 Tukijärjestelmän täytäntöönpano jäsenvaltioissa</p>
        <p>50—59 Ovatko toimintaohjelmista rahoitetut toimenpiteet olleet vaikuttavia?</p>
        <p>51—52 Tuottajaorganisaatioiden laatimat toimintaohjelmien arvioinnit (loppukertomukset)</p>
        <p>53—59 Toimintaohjelmiin sisältyvistä toimista poimittu otos</p>
        <p>60—63 Päätelmät toimintaohjelmien vaikuttavuudesta</p>
        <p>64—86 TOINEN OSA: TUOTTAJAORGANISAATIOIDEN SAAVUTTAMA EDISTYS</p>
        <p>65—86 Ovatko tuottajaorganisaatiot edistyneet tukijärjestelmässä asetettujen tavoitteiden saavuttamisessa?</p>
        <p>66—68 Tuottajaorganisaatioista poimittu otos</p>
        <p>69—86 Komission tiedot tuottajaorganisaatioista</p>
        <p>87—93 PÄÄTELMÄT</p>
        <p>87—90 Toimintaohjelmien vaikuttavuus</p>
        <p>91—93 Tuottajaorganisaatioiden saavuttama edistys</p>
        <p>94—100 SUOSITUKSET</p>
        <p>95—96 Toimintaohjelmien tuen yksinkertaistaminen ja sen vaikuttavuuden lisääminen</p>
        <p>97—98 Politiikan parempi kohdentaminen keskittämistä ja mukauttamista koskevien yleisten tavoitteiden saavuttamiseksi</p>
        <p>99—100 Tuottajaorganisaatioiden kannustamiseen liittyvän politiikan kyseenalaistaminen</p>
        <p>Liite Vaikuttavien toimintaohjelmien hyväksyntää koskevat tarkastusperusteet</p>
        <p>Komission vastaukset</p>
        <p>TIIVISTELMÄ</p>
        <p>I. Vuonna 1996 otettiin käyttöön uusi politiikka, jonka tarkoituksena oli tukea hedelmien ja vihannesten tuottajien mukautumista muuttuvaan markkinatilanteeseen. Näin käyttöön otettu tuki on 50 prosenttia niiden toimenpiteiden kustannuksista, joita tuottajille aiheutuu toimintaohjelmista. Näiden toimintaohjelmien tavoitteena on muun muassa parantaa tuotteiden laatua, alentaa tuotantokustannuksia ja kohentaa ympäristökäytäntöjä. Tukea myönnetään ainoastaan tuottajille, jotka ryhmittyvät tuottajaorganisaatioihin ja pitävät tuotantoaan kaupan niiden kautta. Jäsenvaltiot vastaavat toimintaohjelmien hyväksymisestä ja tuen maksamisesta. Vuonna 2004 tuen määrä oli 500 miljoonaa euroa.</p>
        <p>II. Tilintarkastustuomioistuin tarkasti tukijärjestelmän vaikuttavuuden perustaen ensisijaisesti tarkastuksensa satunnaisotokseen, joka poimittiin kahdeksassa jäsenvaltiossa toteutuneista 30 toimintaohjelmasta, ja komission tietojen tarkasteluun.</p>
        <p>III. Jäsenvaltiot ovat hyväksyneet toimintaohjelmat suunniteltujen menojen luonteen perusteella ottamatta huomioon ehdotettujen toimenpiteiden todennäköistä vaikuttavuutta. Säädösten edellyttämiä ohjelmatyön osatekijöitä oli noudatettu muodollisesti ja kustannukset olivat merkittävät, mutta todellista hyötyä ei ollut saavutettu. Menojen tukikelpoisuusedellytyksiä ei ollut määritelty selkeästi, mistä aiheutui epävarmuutta.</p>
        <p>IV. Komissio tarkastaa toimintaohjelmien menojen tukikelpoisuuden, mutta se ei ole tarkastanut, voidaanko jäsenvaltioiden soveltamilla toimintaohjelmien hyväksymismenettelyillä varmistaa menojen todennäköinen vaikuttavuus. Se ei ole myöskään valvonut toimintaohjelmien vaikuttavuutta tai arvioinut niihin liittyvää politiikkaa.</p>
        <p>V. Toimintaohjelmat ovat yleisesti ottaen edistäneet neuvoston asetuksen tavoitteiden toteutumista. Lähes puolessa rahoitetuista toimista tuottajaorganisaatioita on kyetty auttamaan merkittävästi alkutilanteeseen verrattuna vähintään yhden tavoitteen saavuttamisessa yhdestätoista, ja näitä toimia voidaankin pitää vaikuttavina. Suurimmassa osassa tapauksista toimien vaikuttavuus oli kuitenkin heikkoa, sillä niiden avulla ei edistytty kovinkaan merkittävästi tuottajaorganisaatioiden alkutilanteeseen nähden.</p>
        <p>VI. Otannassa poimitut tuottajaorganisaatiot olivat edistyneet useimpien asianomaisessa politiikassa määriteltyjen tavoitteiden saavuttamisessa. Komissiolla ei ole kuitenkaan tietoja näiden tavoitteiden toteutumisesta Euroopan laajuisesti kahta tavoitetta lukuun ottamatta: ylituotannon poistaminen markkinoilta – joka on vähentynyt – ja tarjonnan keskittäminen.</p>
        <p>VII. Komission asettama tavoite tarjonnan 60-prosenttisesta keskittymisestä tuottajaorganisaatioille vuoteen 2013 mennessä jää saavuttamatta, jos nykyinen suuntaus jatkuu. Tuottajaorganisaatioiden osuus EU:n hedelmien ja vihannesten tuotannosta on vain noin kolmannes, ja nämä organisaatiot ovat kasvaneet hitaammin kuin ala yleisesti ottaen.</p>
        <p>VIII. Tilintarkastustuomioistuin suosittaa komissiolle, että tämä tutkisi vaihtoehtoisten lähestymistapojen etuja, jotta järjestelmää voitaisiin yksinkertaistaa, kustannuksia vähentää ja tuen vaikuttavuutta parantaa. Komission tulisi harkita, olisiko paras keino tämän saavuttamiseksi se, että yhdenmukaistetaan järjestelmän menettelyt ja menojen tukikelpoisuussäännöt maaseudun kehittämisen investointitoimenpiteisiin liittyvien menettelyiden ja sääntöjen kanssa.</p>
        <p>IX. Valitusta lähestymistavasta riippumatta komission olisi tehostettava tuen vaikuttavuuden seurantaa ja selvitettävä vuodeksi 2009 kaavaillun tutkimuksen yhteydessä, mitkä tekijät haittaavat tuottajaorganisaatioiden edistymistä – varsinkin niissä jäsenvaltioissa, joissa hedelmä- ja vihannesala on maataloustuotannon suurin ala.</p>
        <p>X. Jos arvioinnissa sitten vahvistuu, että tuottajaorganisaatiot ovat vaikuttava hedelmien ja vihannesten tuottajien aseman lujittamisen mekanismi näissä maissa, politiikka olisi kohdennettava paremmin.</p>
        <p>XI. Mikäli komissio ei pysty osoittamaan, että tarjonnan keskittäminen tuottajaorganisaatioille antaa konkreettisia tuloksia, sen olisi harkittava uudelleen, kannattaako tätä mekanismia käyttää EU:n hedelmien ja vihannesten tuottajien tukemiseen.</p>
        <p>JOHDANTO</p>
        <p>Tukijärjestelmän tavoite: mukautuminen muuttuvaan markkinatilanteeseen</p>
        <p>1. EU:ssa otettiin käyttöön hedelmien ja vihannesten tuottajien tukemiseksi uusi tukijärjestelmä, joka oli vastaus 1990-luvun muuttuviin hedelmä- ja vihannesmarkkinoihin, joilla vaadittiin erilaisia tuotteita, parempia laatutakeita ja tiukempia ympäristönormeja. Näin otettiin käyttöön toimintaohjelmiin liittyvä tuki, jota kuvataan jäljempänä. Samaan aikaan perinteistä markkinoiltapoistamiskorvausta [1] leikattiin, millä myös kannustettiin EU:n tuottajia tuottamaan markkinoilla kysyttyjä tuotteita.</p>
        <p>2. Markkinatilanne oli muuttumassa myös harvojen vähittäismyynti- ja jakeluryhmien yhä hallitsevamman aseman vuoksi. Vastaukseksi tähän EU lujitti 1960-luvulta lähtien noudatettua politiikkaa, jolla kannustetaan tuottajaorganisaatioiksi kutsuttujen tuottajien ryhmien muodostamiseen mittakaavaetujen saavuttamiseksi ja markkinoillaolon vahvistamiseksi.</p>
        <p>3. Tarjonnan ryhmittämiseen (eli keskittämiseen) kannustettiin siten, että toimintaohjelman mukaisen uuden tuen saamisen edellytyksenä oli tuottajaorganisaatioon kuuluminen. Tuottajaorganisaatioihin kuulumattomat hedelmien ja vihannesten tuottajat eivät olleet oikeutettuja yhteisön tukeen. Tämä kannusti tuottajia perustamaan tuottajaorganisaatioita tai liittymään niihin. Samaan aikaan EU asetti tuottajaorganisaatioille tiukempia vaatimuksia, jotta tarjonnan keskittämisestä tulisi tehokkaampaa.</p>
        <p>Laatikko 1</p>
        <p>%quot%Älykäs tuki%quot%. Näitä sanoja käytti tarkastuskäynnin kohteena olleen hedelmien ja vihannesten tuottajaorganisaation johtaja. EU:n ei tarvitse enää antaa tukea tuottajille, jotta he tuhoaisivat ylijäämätuotteensa, jotka eivät käy kaupaksi. Nykyään EU tukee tuottajien toimenpiteitä, joilla nämä mukauttavat tuotantoaan kysyntää vastaavan määrän ja laadun tuottamiseksi.</p>
        <p>Laatikko 2</p>
        <p>Kasvava menestys: Tuki on sidoksissa liikevaihtoon, joten mitä enemmän tuottajaorganisaatiot kasvavat, sitä enemmän tukea ne saavat mukauttamiseen. Tämän menestyksen tulisi rohkaista yhä useampia tuottajia perustamaan tuottajaorganisaatioita tai liittymään niihin, mikä parantaisi niiden neuvotteluasemaa ja lisäisi liikevaihtoa, joka kasvattaisi tukea kohti yhä tehokkaampaa mukauttamista, jne.</p>
        <p>Tarkastuksen sisältö ja lähestymistapa</p>
        <p>4. Tilintarkastustuomioistuin raportoi edellisen hedelmä- ja vihannesalan tukia koskevan tarkastuksensa tuloksista varainhoitovuotta 2000 koskevassa vuosikertomuksessa [2]. Tuen pitkäaikaista vaikuttavuutta ei voitu tuolloin vielä arvioida, sillä vain harvoja toimintaohjelmia oli saatu siihen mennessä päätökseen. Kertomuksessa todettiin kuitenkin puutteita jäsenvaltioiden toteuttamassa järjestelmän hallinnoinnissa, mikä oli heikentänyt tuen vaikuttavuutta. Nämä tulokset huomioon ottaen tämän tarkastuksen tavoitteena oli arvioida toimintaohjelmiin liittyvän tukijärjestelmän vaikuttavuutta.</p>
        <p>5. Vaikuttavuus on määritelty EU:n varainhoitoasetuksessa [3] seuraavasti: (vaikuttavuuden periaatteen) %quot%tarkoituksena on saavuttaa toiminnalle asetetut tavoitteet ja siltä odotetut tulokset%quot%. Koska toimintaohjelman tukijärjestelmälle asetettuja tavoitteita ei ole määritelty tarkasti eikä määrällisesti, tässä tarkastuksessa vaikuttavuutena pidetään edistymistä näitä tavoitteita kohti.</p>
        <p>6. Tarkastus perustui seuraaviin kysymyksiin:</p>
        <p>i) Onko tukijärjestelmä pantu täytäntöön siten, että toimintaohjelmien todennäköinen vaikuttavuus on varmistettu?</p>
        <p>ii) Ovatko toimintaohjelmista rahoitetut toimenpiteet olleet vaikuttavia?</p>
        <p>iii) Ovatko tuottajaorganisaatiot edistyneet tukijärjestelmälle asetettujen tavoitteiden saavuttamisessa?</p>
        <p>7. Tarkastuksen lähestymistapa perustui:</p>
        <p>i) komission ja jäsenvaltioiden laatimien, politiikan täytäntöönpanemiseen tarvittavien menettelyiden arviointiin</p>
        <p>ii) toimintaohjelman toimista poimitun otoksen vaikuttavuuden testaamiseen, ja</p>
        <p>iii) tuottajaorganisaatioista poimitun otoksen ja yhteisön tasoa käsittelevien komission tietojen tarkasteluun todentavan aineiston saamiseksi tuottajaorganisaatioiden edistyksestä politiikan tavoitteiden saavuttamisessa.</p>
        <p>8. Tarkastustyö aloitettiin vuonna 2005, ja se perustui kahdeksassa jäsenvaltiossa (Kreikka, Espanja, Ranska, Irlanti, Italia, Alankomaat, Portugali ja Yhdistynyt kuningaskunta) vuosina 2003 ja 2004 päätökseen saaduista toimintaohjelmista satunnaisotannalla poimitun 30 ohjelman tarkasteluun. Uusien jäsenvaltioiden tuottajaorganisaatioita ei otettu mukaan tarkastukseen, sillä näissä maissa toimintaohjelmia ei ollut vielä saatu päätökseen tarkastukseen mennessä.</p>
        <p>Tuottajaorganisaatiot</p>
        <p>9. Tuottajaorganisaatio on tuottajien ryhmittymä, joka toimii yhdessä vahvistaakseen asemaansa markkinoilla. Monet niistä ovat osuuskuntia, mutta ne voivat olla myös yksittäisten tuottajien tai yritysten ryhmiä. Yhteisön säädösten [4] mukaan tuottajaorganisaatiossa on oltava vähintään viisi jäsentä ja liikevaihdon on oltava vähintään 100000 euroa. Tuottajaorganisaatioiden on asetettava jäsentuottajien käyttöön apuvälineitä jäsenten tuotteiden varastointia, kauppakunnostusta ja kaupan pitämistä varten. Tuottajaorganisaatioiden on pystyttävä suunnittelemaan ja mukauttamaan tuotantoaan sekä kehittämään ympäristöystävällisiä viljelymenetelmiä ja jätehuoltoa.</p>
        <p>10. Käynnistystukea voidaan myöntää uusille tuottajaorganisaatioille viiden vuoden jaksolle EU:n vaatimusten mukaisten laitteiden kehittämiseksi ja hankkimiseksi. Kun tuottajaorganisaatiot on saatu perustettua, jäsenvaltiot tarkastavat, että tuottajaorganisaatiot jatkavat näiden vaatimusten noudattamista, vaikka tähän tarkoitukseen ei myönnetäkään lisää tukea. Periaatteessa EU ei tue tuottajaorganisaatioiden hallinto-, toiminta- tai tuotantokustannuksia [5].</p>
        <p>11. Neljässätoista jäsenvaltiossa [6] on noin 1500 tuottajaorganisaatiota (kaavio 1). Tuottajaorganisaatioiden koko ja luonne vaihtelee suuresti (kaavio 2). Tarkastuksen aikana tilintarkastustuomioistuin kävi paikalla tarkastamassa viikunantuottajia Kreikassa ja siententuottajia Irlannissa, sitrushedelmien tuottajaosuuskunnan Portugalissa ja tomaatintuottajia Espanjassa ja Alankomaissa. Joidenkin tuottajaorganisaatioiden jäsenmäärä oli alle kymmenen, kun taas yhdessä omenantuotantoon erikoistuneessa organisaatiossa Italiassa oli 5800 jäsentä. Eräs tuottajaorganisaatio koostui 14 yrityksestä, joista jokaisen liikevaihto oli keskimäärin noin 2,6 miljoonaa euroa, kun taas eräs toinen tuottajaorganisaatio oli 800 osa-aikaisesta tuottajasta koostuva osuuskunta, jossa kunkin jäsenen tuotannon arvo oli vain 600 euroa. Vuonna 2003 EU:n tuottajaorganisaatio oli keskimäärin yli 300 jäsenen järjestö, jonka liikevaihto oli 9 miljoonaa euroa.</p>
        <p>Kaavio 1</p>
        <p>Tuottajaorganisaatioiden määrä vuonna 2004</p>
        <p>+++++ TIFF +++++</p>
        <p>Tanska5Itävalta5Suomi6Ruotsi7Irlanti10Alankomaat15Belgia15Saksa35Portugali60Yhdistynyt kuningaskunta73Kreikka113Italia (*)203Ranska314Espanja (*)616Lähde: Komissio.(*) Italian ja Espanjan tiedot vuodelta 2003.</p>
        <p>Kaavio 2</p>
        <p>Kaupan pidetyn tuotannon arvo keskimäärin tuottajaorganisaatiota kohden vuonna 2004 (milj. euroa)</p>
        <p>+++++ TIFF +++++</p>
        <p>Portugali1,8Kreikka3,6Suomi4,7Espanja (*)7,1Ranska (*)8,6Ruotsi12,6Yhdistynyt kuningaskunta12,6Italia (*)12,9Tanska15,2Irlanti17,7Saksa19,8Itävalta21,5Belgia53,0Alankomaat113,3Lähde: Komissio.(*) Tieto vuodelta 2003.</p>
        <p>12. Hedelmä- ja vihannesala on tuotannon arvoltaan suurin maatalousala 15 jäsenvaltion Euroopassa. Ala on erityisen tärkeä Kreikan, Espanjan, Italian ja Portugalin maataloudelle, sillä niissä sen osuus on yli 25 prosenttia maatalouden tuotannon arvosta. Espanjan, Ranskan ja Italian osuus on yhteensä 70 prosenttia EU:n hedelmien ja vihannesten tuotannon arvosta. Vuonna 2004 tuottajaorganisaatiot pitivät kaupan noin kolmasosan näiden maiden tuotannosta. Alankomaissa, Belgiassa ja Irlannissa tuottajaorganisaatioiden kaupan pitämien hedelmien ja vihannesten osuus oli paljon suurempi, noin 80 prosenttia, kun taas Kreikassa osuus oli 13 prosenttia ja Portugalissa 6 prosenttia (kaavio 3).</p>
        <p>Kaavio 3</p>
        <p>Kaupan pidetyn tuotannon arvo vuonna 2004</p>
        <p>+++++ TIFF +++++</p>
        <p>Muiden tuottajien kaupan pitämän tuotannon arvoTuottajaorganisaatioiden kaupan pidetyn tuotannon arvoKaupan pidetty tuotanto (milj. euroa)1600014000120001000080006000400020000EspanjaItalia (*)Ranska (*)KreikkaAlankomaatSaksaPortugaliYhdistynyt kuningaskuntaBelgiaItävaltaSuomiIrlantiRuotsiTanskaLähde: Komissio.(*) Tieto vuodelta 2003.</p>
        <p>Toimintaohjelmiin liittyvä tuki</p>
        <p>13. Tuottajaorganisaatiot, jotka täyttävät kohdassa 9 luetellut vaatimukset, voivat hakea toimintaohjelmaan liittyvää tukea. %quot%Toimintaohjelmalla%quot% tarkoitetaan toimenpiteistä koostuvaa ohjelmaa, jossa tuottajaorganisaatio sitoutuu mukauttamaan jäsentensä tuotannon markkinoiden tarpeita vastaaviksi ja vahvistamaan asemaansa markkinoilla (laatikko 3). Toimenpiteillä saavutettavat erityiset tavoitteet on vahvistettu neuvoston asetuksessa [7] (laatikko 4). Tuottajaorganisaatio laatii ohjelman, jonka jäsenvaltio hyväksyy. Jäsenvaltio maksaa vuosittain tuottajaorganisaatioille yhteisön tukea määrän, joka kattaa 50 prosenttia ohjelman toteuttamisesta aiheutuneista kustannuksista. Toimintaohjelma kestää kolmesta viiteen vuoteen, ja tuottajaorganisaatio voi jakson lopussa hakea tukea uutta ohjelmaa varten. Tuen vuosittainen enimmäismäärä on 4,1 prosenttia tuottajaorganisaation liikevaihdosta.</p>
        <p>14. Yli 70 prosentilla tuottajaorganisaatioista on toimintaohjelma, ja myönnettyjen tukien määrä oli 500 miljoonaa euroa vuonna 2004. Määrä vastaa kolmea prosenttia tuottajaorganisaatioiden liikevaihdosta ja suunnilleen yhtä prosenttia EU:n hedelmien ja vihannesten tuotannon kokonaisarvosta. Tuen hyödyntäminen on lisääntynyt paljon vuodesta 1997, jolloin se otettiin käyttöön, kun taas ylituotannon poistamiselle maksetun tuen määrä on samaan aikaan vähentynyt (ks. kaavio 4). Kaaviosta käy ilmi myös tuottajaorganisaatioiden kautta tomaatin ja jalostukseen tarkoitettujen hedelmien tuottajille maksetut tuet, jotka perustuvat tuotannon määrään.</p>
        <p>Laatikko 3</p>
        <p>Toimintaohjelmaan tyypillisesti sisältyviä osatekijöitä:</p>
        <p>- lajittelu- ja pakkauslaitteiden osto</p>
        <p>- laadunvalvonnasta ja markkinoinnista vastaavan henkilöstön palkkaaminen</p>
        <p>- investoinnit kastelulaitteisiin ja kasvihuoneisiin</p>
        <p>- hedelmäpuita uudelleen istuttavien kasvattajien tukeminen</p>
        <p>- tuholaisten ja kasvitautien luonnonmukaisen torjunnan rahoittaminen.</p>
        <p>Laatikko 4</p>
        <p>Toimintaohjelman 11 tavoitetta</p>
        <p>- varmistaa tuotannon suunnittelu ja sen mukauttaminen kysyntää vastaavaksi, erityisesti määrän ja laadun osalta</p>
        <p>- edistää tarjonnan keskittämistä ja jäsenten tuotannon saattamista markkinoille</p>
        <p>- alentaa tuotantokustannuksia ja</p>
        <p>- vakauttaa tuotantohintoja</p>
        <p>- kehittää ympäristöystävällisiä viljelymenetelmiä, tuotantotekniikkaa ja jätehuoltoa</p>
        <p>- parantaa tuotteiden laatua</p>
        <p>- kehittää tuotteiden kaupallista arvoa</p>
        <p>- edistää tuotteiden myyntiä kuluttajien keskuudessa</p>
        <p>- kehittää luonnonmukaisia tuotelinjoja</p>
        <p>- kehittää integroitua tuotantoa tai edistää muita ympäristöystävällisiä tuotantotapoja</p>
        <p>- vähentää markkinoilta poistamista.</p>
        <p>Kaavio 4</p>
        <p>Hedelmien ja vihannesten tuottajaorganisaatioille maksetut tärkeimmät yhteisön tuet</p>
        <p>1996–2004 (EU-15)</p>
        <p>+++++ TIFF +++++</p>
        <p>Meno (milj. euroa)120010008006004002000Markkinoilta poistamisen tukiToimintaohjelmien tukiTuki jalostukseen tarkoitetuista tomaateista, hedelmistä ja sitrushedelmistä199619971998199920002001200220032004Lähde: Komissio.</p>
        <p>15. Tukijärjestelmää pannaan täytäntöön tavanomaisen jaetun hallinnoinnin mukaisesti: jäsenvaltio noudattaa neuvoston asetuksen mukaisesti laadittuja, komission antamia yksityiskohtaisia sääntöjä. Jäsenvaltioiden on toimittava yhteistyössä komission kanssa sen varmistamiseksi, että tuki myönnetään moitteettoman varainhoidon periaatteiden (taloudellisuus, tehokkuus ja vaikuttavuus) mukaisesti.</p>
        <p>16. Komission antamassa täytäntöönpanoasetuksessa [8] säädetään, että tuottajaorganisaatioiden on toimintaohjelmaa koskevassa ehdotuksessaan esitettävä:</p>
        <p>- kuvaus alkutilanteestaan erityisesti tuotannon, kaupan pitämisen ja laitteiden osalta</p>
        <p>- toimintaohjelman tavoitteet ottaen huomioon markkinanäkymät ja</p>
        <p>- ehdotetut konkreettiset toimenpiteet tai toimet mainittujen tavoitteiden saavuttamiseksi.</p>
        <p>17. Tuottajaorganisaatiot voivat ehdottaa omaan tilanteeseensa parhaiten soveltuvia toimintaohjelman toimenpiteitä, kunhan ohjelmat kohdistuvat %quot%useisiin%quot% neuvoston asetuksessa annettuihin tavoitteisiin (ks. laatikko 4). Palautteen saamiseksi tuottajaorganisaatioiden on ohjelman lopussa annettava jäsenvaltiolle selvitys tavoitteensa saavuttamisesta ja saaduista kokemuksista seuraavaa ohjelmaa varten. Ohjelmointimalli, jota tuottajaorganisaatioiden on noudatettava, on esitetty kaaviossa 5.</p>
        <p>Kaavio 5</p>
        <p>Ohjelmointimalli</p>
        <p>+++++ TIFF +++++</p>
        <p>Alkutilanteen kuvausTavoitteiden ja ohjelman määrittelyToimien toteuttaminen tavoitteiden saavuttamiseksiTavoitteiden saavuttamisen arviointiVAIKUTTAVAT TOIMINTAOHJELMAT</p>
        <p>18. Komission asetuksessa määriteltiin myös tiettyjä tarkastustoimia, jotka jäsenvaltioiden on toteutettava ehdotettujen toimintaohjelmien osalta. Jäsenvaltioiden tulee todentaa:</p>
        <p>- tuottajaorganisaation alkutilanne sekä toimintaohjelman tavoitteet</p>
        <p>- toimintaohjelman tavoitteiden yhdenmukaisuus neuvoston asetuksessa annettujen tavoitteiden kanssa</p>
        <p>- ehdotetun ohjelman taloudellinen johdonmukaisuus, tekninen laatu sekä se, että arviot ovat perusteltuja.</p>
        <p>Asetuksessa säädetään, että jäsenvaltioiden tulisi tämän jälkeen hyväksyä ohjelma edellyttäen tarvittaessa, että tuottajaorganisaatiot tekevät tietyt muutokset, tai hylätä se.</p>
        <p>ENSIMMÄINEN OSA: TOIMINTAOHJELMIEN VAIKUTTAVUUS</p>
        <p>19. Kuten edellä todettiin, jäsenvaltiot ja komissio vastaavat yhdessä siitä, että tukijärjestelmä on vaikuttava – toisin sanoen siitä, että tuki käytetään niiden 11 tavoitteen saavuttamiseksi, jotka neuvosto on toimintaohjelmille vahvistanut. Tässä kertomuksen osassa tarkastellaan ensin, ovatko komissio ja jäsenvaltiot panneet tukijärjestelmän täytäntöön vaikuttavuuteen kannustavalla tavalla ja onko ohjelmointimalli toiminut suunnitellusti. Tämän jälkeen arvioidaan toimintaohjelmista poimittua otosta, jonka avulla määritellään, edistävätkö rahoitetut toimenpiteet järjestelmän tavoitteiden saavuttamista.</p>
        <p>Onko tukijärjestelmä pantu täytäntöön varmistaen, että toimintaohjelmat todennäköisesti ovat vaikuttavia?</p>
        <p>Komission tarkastukset, joilla varmistetaan, että jäsenvaltiot myöntävät yhteisön tukea moitteettoman varainhoidon periaatteita noudattaen</p>
        <p>20. Jäsenvaltiot hyväksyvät tuottajaorganisaatioiden ehdottamat toimintaohjelmat, mutta perustamissopimuksen mukaan komissiolla on lopullinen vastuu EU:n talousarvion toteuttamisesta moitteettoman varainhoidon periaatteiden mukaisesti, ja se valvoo jäsenvaltioiden toimia.</p>
        <p>21. Komissio tekee tarkastuskäyntejä jäsenvaltioihin tilien tarkastamis- ja hyväksymismenettelyn yhteydessä varmistaakseen, että tukimaksut on suoritettu yhteisön säännösten mukaisesti. Neuvoston asetuksessa säädettiin myös erityistarkastajien elimen perustamisesta hedelmä- ja vihannesalalle. Elimen tehtävänä on muun muassa varmistaa, että säännöksiä noudatetaan yhdenmukaisesti koko EU:n alueella. Käytännössä samat virkamiehet tarkastavat menoja tilien tarkastamis- ja hyväksymismenettelyä varten.</p>
        <p>22. Jäsenvaltioilla on toimintaohjelman tukijärjestelmän osalta muihin EU:n maatalouspolitiikkoihin verrattuna suurempi harkintavalta, kun päätetään toimintaohjelmassa ehdotettujen toimenpiteiden hyväksymisestä, hylkäämisestä tai muuttamisesta. Siitä lähtien kun jäsenvaltioiden menettelyt ensimmäisen kerran tarkastettiin vuosina 1997 ja 1998, komission tarkastuksissa on kuitenkin keskitytty menojen tukikelpoisuusedellytysten noudattamiseen, mutta on jätetty tarkastamatta, toimivatko kohdassa 18 mainitut toimintaohjelmien hyväksymistä ja seuraamista varten laaditut jäsenvaltioiden menettelyt siten, että niiden avulla voidaan varmistaa toimintaohjelmien todennäköinen vaikuttavuus.</p>
        <p>23. Näin ollen, vaikka komissio on tilien tarkastamis- ja hyväksymismenettelyä varten tarkastanut jäsenvaltioiden maksaman tuen tukikelpoisuuden, se ei ole tarkastanut, onko tukea myönnettäessä otettu huomioon moitteettoman varainhoidon periaatteet, erityisesti vaikuttavuus.</p>
        <p>Tukijärjestelmän täytäntöönpano jäsenvaltioissa</p>
        <p>Kuvaus jäsenvaltioissa toimitetuista tarkastuksista</p>
        <p>24. Koska jäsenvaltioilla on keskeinen rooli toimintaohjelmien hyväksymisessä, tilintarkastustuomioistuin tarkasti kaikissa asianomaisissa 14 jäsenvaltiossa sovelletut menettelyt (laatikko 5). Italiassa, Espanjassa, Ranskassa ja Kreikassa menettelyitä tarkastettiin lisäksi 19 alueellisen ja paikallisen viranomaisen tasolla, koska järjestelmän täytäntöönpano on näissä jäsenvaltioissa hajautettua.</p>
        <p>25. Täytäntöönpanoasetuksessa edellytetään, että jäsenvaltioiden on tehtävä tietty määrä tarkastuksia, mutta niiden toteuttamistapaa ei ole täsmennetty. Näin ollen jäsenvaltiot voivat järjestää menettelyt parhaaksi katsomallaan tavalla oman tilanteensa mukaan. Tästä johtuen viranomaiset ovat panneet järjestelmää täytäntöön eri tavoin ja jäljempänä esitetyt havainnot eivät päde samassa määrin kaikkiin jäsenvaltioihin [9].</p>
        <p>Laatikko 5</p>
        <p>Kuvaus jäsenvaltioissa toimitetuista tarkastuksista</p>
        <p>Jäsenvaltioiden menettelyiden tarkastus perustui satunnaisotannalla poimittuun 30 toimintaohjelmaan, jotka oli saatu päätökseen vuosina 2003 ja 2004. Tarkastuskäyntien kohteina olivat ohjelmien hyväksynnästä vastaavat jäsenvaltioiden viranomaiset ja asianomaiset tuottajaorganisaatiot.</p>
        <p>Poimittujen toimintaohjelmien määrä: |</p>
        <p>Espanja | 11 | Portugali | 2 |</p>
        <p>Ranska | 8 | Yhdistynyt kuningaskunta | 1 |</p>
        <p>Italia | 4 | Alankomaat | 1 |</p>
        <p>Kreikka | 2 | Irlanti | 1 |</p>
        <p>Jäsenvaltiot olivat hyväksyneet poimitut toimintaohjelmat vuosina 1998–2001. Riittävän todentavan aineiston saamiseksi ja sen varmistamiseksi, että havainnot olivat edelleen paikkansapitäviä, tarkastettiin lisäksi 94:ää toimintaohjelmaa koskevat asiakirjat ja 103 arviointikertomusta vuosilta 1998–2005. Nämä poimittiin satunnaisotannalla tarkastuskäynnin kohteena olleiden jäsenvaltion viranomaisten luona.</p>
        <p>Kuuden muun jäsenvaltion soveltamat menettelyt tarkastettiin suppeammin. Tarkastus perustui kyselyyn sekä satunnaisotannalla poimittujen toimintaohjelmien tarkastamiseen asiakirjojen perusteella.</p>
        <p>Perusteet ohjelmointimallin täytäntöönpanon arvioimiseksi</p>
        <p>26. Jäsenvaltioiden olisi sovellettava moitteettoman varainhoidon vaatimusten mukaisesti taloudellisuuden, tehokkuuden ja vaikuttavuuden periaatteita, kun päätetään toimintaohjelman hyväksymisestä ja sen myötä yhteisön tuen myöntämisestä.</p>
        <p>27. Jotta tuki olisi vaikuttavaa, tulisi kaikkien ohjelman mukaisesti rahoitettujen toimien olla tuloksellisia, toisin sanoen kunkin toimen olisi edistettävä vähintään yhden neuvoston asetuksessa annetun tavoitteen saavuttamista. Tämän vuoksi jäsenvaltioiden päätöksen toimintaohjelman hyväksymisestä, hylkäämisestä tai muuttamisesta olisi perustuttava siihen, että tuottajaorganisaatio on tyydyttävällä tavalla osoittanut ehdotettujen toimien todennäköisesti johtavan näiden tavoitteiden saavuttamiseen.</p>
        <p>28. Jäsenvaltioiden on saatava tuottajaorganisaatioilta yksityiskohtaisia tietoja, jotta ne voivat perustella päätöksensä tuen myöntämisestä näiden ehtojen mukaisesti. Jäsenvaltioiden on saatava tietää kunkin tavoitteen osalta tuottajaorganisaation alkutilanne ja toimen (toimien) odotettavissa oleva vaikutus.</p>
        <p>29. Tämän logiikan sekä asetuksen erityisten vaatimusten (ks. kohdat 16–18) perusteella tilintarkastustuomioistuin laati tarkastuskriteerit, jotka asianmukaisen järjestelmän on kohtuullista olettaa täyttävän (laatikko 6). Jos nämä kriteerit täyttyvät, jäsenvaltioiden menettelyillä voidaan todennäköisesti varmistaa, että tuki on vaikuttavaa. Kriteerit voidaan tiivistää seuraavasti:</p>
        <p>- Toimintaohjelmaa koskevista asiakirjoista olisi käytävä ilmi tuottajaorganisaation alkutilanne ohjelman kunkin tavoitteen osalta. Tavoitteiden tulisi olla erityiset, mitattavissa ja toteutettavissa olevat, asiaan kuuluvat ja ajallisesti määrätyt, eli SMART-tavoitteiden mukaiset (SMART on lyhenne sanoista Specific, Measurable, Achievable, Relevant ja Timed). Erityiset siten, että tuottajaorganisaation tavoitteet eivät jää epäselviksi; mitattavissa olevat (ja ajallisesti määrätyt), jotta niiden edistymistä voidaan valvoa; ohjelmissa ehdotettujen toimien täytäntöönpanon myötä toteutettavissa olevat ja asiaan kuuluvat, eli tuottajaorganisaation tilanteen ja markkinanäkymien sekä EU:n 11 tavoitteen kanssa yhdenmukaiset. Tuottajaorganisaatioiden olisi annettava kullekin tavoitteelle alkutilanteeseen suhteutettuja välitavoitteita. Asiakirjoista olisi käytävä ilmi, kuinka ehdotetuilla toimilla saavutetaan ohjelman tavoitteet. Ohjelman lopussa tuottajaorganisaation tulisi laatia kertomus siitä, kuinka hyvin tavoitteet on saavutettu alkutilanteeseen ja välitavoitteisiin nähden.</p>
        <p>- Jäsenvaltioiden olisi varmistettava, että toimintaohjelman tavoitteet vastaavat EU:n asetuksen tavoitteita, ja että ehdotetut toimet edistävät tavoitteiden todellista saavuttamista kohtuullisin kustannuksin. Jäsenvaltioiden olisi hyödynnettävä tuottajaorganisaatioiden loppukertomuksissa esitettyjä tietoja toimintaohjelmien vaikuttavuuden valvonnassa ja sovellettava saatua kokemusta tulevien ohjelmien vaikuttavuuden parantamiseksi.</p>
        <p>Laatikko 6</p>
        <p>Menetelmät: Eräät tilintarkastustuomioistuimen kriteerit jäsenvaltioiden toteuttaman tukijärjestelmän toimeenpanon arvioimiseksi ovat asetuksen muodollista noudattamista tiukempia (ks. liite). Asetuksen vaatimusten noudattamiseksi tuottajaorganisaation on esimerkiksi kuvailtava alkutilanteensa ja jäsenvaltion on todennettava kuvauksen oikeellisuus. Tarkastuskriteereiden täyttämiseksi jäsenvaltioiden olisi myös varmistettava, että kuvaus liittyy ehdotetun ohjelman tavoitteisiin ja toimiin. Muutoin alkutilanteen kuvaus menettää merkityksensä.</p>
        <p>Alkutilanteen kuvaus ei liity toimintaohjelman tavoitteisiin</p>
        <p>30. Kahta toimintaohjelmaa lukuun ottamatta kaikki tarkastetut toimintaohjelmat sisälsivät osan %quot%alkutilanne%quot% ja yli puolet (60 prosenttia) muodollisesti täyttivät asetuksessa säädetyn vaatimuksen mainitsemalla – vaikkakin lyhyesti – tuotannon, kaupan pitämisen ja laitteet. Eräät jäsenvaltiot edellyttivät tuottajaorganisaatioiden luettelevan laitteensa ja välineensä ja laativan tuotantotaulukon tonnien ja arvon mukaan jaoteltuna, mutta eivät vaatineet, että nämä tiedot kytkettäisiin millään tavalla ohjelman tavoitteisiin tai toimiin. Toiset jäsenvaltiot eivät antaneet erityisiä ohjeita ja hyväksyivät varsin yleiset – toisinaan jopa yhden tai kahden lauseen mittaiset – kuvaukset. Vain harvat tuottajaorganisaatiot kuvailivat alkutilannettaan ympäristönäkökohtien, tuotteen laadun tai tuotantokustannusten kannalta, vaikka nämä tavoitteet sisältyivät lähes kaikkiin toimintaohjelmiin (ks. laatikko 7). Yksikään tuottajaorganisaatio ei kuvaillut toimintaohjelmassaan alkutilannetta kaikkien tavoitteiden kannalta.</p>
        <p>Laatikko 7</p>
        <p>Espanjan alueelliset viranomaiset hyväksyivät toimintaohjelman, joka sisälsi kymmenen tointa, joiden kokonaiskustannukset olivat 770000 euroa. Näistä toimista kuudessa tavoite oli tuotteen laadun parantaminen, kahdeksassa tuotantokustannusten alentaminen ja kahdessa ympäristökäytäntöjen parantaminen.</p>
        <p>Tuottajaorganisaatio luetteli alkutilanteessaan tuotettujen hedelmien lajit ja viljelyalat, muttei maininnut tietoja hedelmien laadusta, tuotantokustannuksista tai ympäristötilanteesta.</p>
        <p>31. Muutamissa tapauksissa tuottajaorganisaatiot kuvailivat alkutilanteen tiettyjen toimien kannalta, mikä onkin vaatimuksena esimerkiksi Alankomaissa. Tämä oli jossakin määrin vaatimusten mukaista, mutta ei kuvannut riittävästi tuottajaorganisaation alkutilannetta jokaisen tavoitteen kannalta.</p>
        <p>Toimintaohjelmien sisältö ei aina liity ilmoitettuihin tavoitteisiin</p>
        <p>32. Useiden jäsenvaltioiden vaatimuksena oli, että tuottajaorganisaatiot ilmoittavat toimintaohjelmissaan selvästi, mitkä EU-tavoitteet liittyvät mihinkin toimeen. Tällöin tavoitteen ja ohjelman vastaavuus näytti selvältä jo asiakirjojen perusteella, joten jäsenvaltioiden toteuttama tarkastus tavoitteiden vastaavuudesta asetuksessa määriteltyjen tavoitteiden kanssa oli pelkkä muodollisuus. Monet tuottajaorganisaatiot luettelivat kuitenkin minkä tahansa tavoitteen, joka näytti tarkoituksenmukaiselta pyrittäessä perustelemaan ohjelmaa tai erityistä tointa siitä riippumatta, oliko se tuottajaorganisaation todellinen tavoite (laatikot 8 ja 9).</p>
        <p>33. Italian ja Kreikan viranomaiset laativat yksityiskohtaisia luetteloita mahdollisista toimista, joista tuottajaorganisaatio saattoi valita sopivimmat, ja asettivat kullekin toimelle ennalta määritellyn tavoitteen. Myös Ranskan viranomaiset laativat luettelon mahdollisista toimista, mutta ne oli luokiteltu toimien luonteen, ei tavoitteiden mukaan. Ympäristöön ja laatuun liittyvien toimiluokkien osalta tavoitteet olivat yleensä selkeät, mutta luokan %quot%tuotantovälineisiin liittyvät toimenpiteet%quot% osalta toisinaan epäselviä. Tämän vuoksi eräiden toimien tavoitteiden yksilöiminen ei ollut mahdollista toimintaohjelmien asiakirjojen perusteella (laatikko 10). Italian, Kreikan ja Ranskan viranomaiset eivät pyrkineet tarkastamaan yksittäisten ohjelmien tavoitteita, sillä he katsoivat, että toimien vastaavuus yhteisön tavoitteiden kanssa oli vahvistettu silloin, kun kansallisista toimista laadittiin luetteloa. Ajan mittaan tehdyt luokituksen muutokset aiheuttivat kuitenkin sen, että toimintaohjelmien tavoitteet muuttuivat tietyn toimen osalta (laatikko 11).</p>
        <p>Laatikko 8</p>
        <p>Alankomaissa eräs toimintaohjelma sisälsi lähetysluetteloita koskevan sähköisen järjestelmän, jonka kustannukset olivat 135000 euroa ja joka kuului tavoitteeseen %quot%tuotannon suunnittelu ja mukauttaminen kysynnän tarpeita vastaaviksi%quot%. Tuottajaorganisaatio ei pysynyt osoittamaan toimen ja tavoitteen välistä yhteyttä. Todellista tavoitetta, %quot%kustannusten alentamista%quot%, ei ollut mainittu toimintaohjelmassa.</p>
        <p>Laatikko 9</p>
        <p>Espanjan alueellisten viranomaisten hyväksymässä toimintaohjelmassa tuottajaorganisaatio oli ostanut 25000 eurolla trukin. Tuottajaorganisaatio ei kyennyt osoittamaan toimen ja ilmoitetun tavoitteen %quot%markkinoilta poistamisen vähentäminen%quot% välistä yhteyttä.</p>
        <p>Laatikko 10</p>
        <p>Ranskassa eräs tuottajaorganisaatio oli sisällyttänyt toimintaohjelmaansa toimen, jota oli kuvailtu %quot%palvelujen toimittamiseksi%quot% ja jonka kustannukset olivat 50400 euroa. Kustannuksista 25 prosenttia oli osoitettu %quot%laadun parantamiseen%quot% ja 25 prosenttia %quot%ympäristökäytäntöjen parantamiseen%quot%. Tarkastuksessa ei pystytty yksilöimään yhteisön tavoitetta jäljelle jäävälle 50 prosentin osuudelle.</p>
        <p>Laatikko 11</p>
        <p>Italiassa toteutettu kasteluhanke oli kohdennettu vuoden 1997 kansallisten suuntaviivojen mukaisesti %quot%laadun parantamiseen%quot%. Suuntaviivojen tarkistuksen jälkeen hanke liitettiin vuonna 1999 tavoitteeseen %quot%tarjonnan keskittäminen%quot%. Vuonna 2002 tehdyn uuden tarkistuksen jälkeen sama toimi luokiteltiin kuuluvaksi tavoitteeseen %quot%kustannusten alentaminen%quot%.</p>
        <p>Toimintaohjelman tavoitteita ei ole esitetty mitattavissa olevassa muodossa eikä välitavoitteita ole asetettu</p>
        <p>34. Ainoastaan Yhdistyneen kuningaskunnan viranomaiset vaativat virallisesti tuottajaorganisaatioita asettamaan toimintaohjelmille mitattavissa olevat tavoitteet, vaikka käytännössä viranomaiset eivät sitten varmistaneet, että näin oli tehty. Espanjan, Italian ja Alankomaiden viranomaiset vaativat oletettujen tulosten ilmoittamista kunkin toimenpiteen tai toimen osalta, mutta painopiste oli pikemminkin tuloksissa – siinä kuinka toimien täytäntöönpano voitaisiin osoittaa – kuin tavoitteen saavuttamisessa. Kymmenessä prosentissa tarkastetuista toimintaohjelmista tuottajaorganisaatiot asettivat määrällisesti ilmoitettuja tavoitteita vähintään yhdelle toimelle, jossa kvantifiointi oli itsestään selvää (esimerkiksi odotettavissa oleva tuotantokustannusten aleneminen tai luonnonmukaiseen tuotantoon muutettavien hehtaareiden määrä). Näin tehtiin pääasiassa Espanjassa ja Italiassa. Muissa tapauksissa tuottajaorganisaatiot eivät asettaneet välitavoitteita tai indikaattoreita, joilla tavoitteiden saavuttamista olisi voitu valvoa.</p>
        <p>Tuottajaorganisaatioiden arviointikertomuksista ei käy ilmi tavoitteiden saavuttamisaste</p>
        <p>35. Jäsenvaltiot varmistivat – eräitä Ranskassa ja Irlannissa havaittuja tapauksia lukuun ottamatta – että tuottajaorganisaatioiden lopullisissa arviointikertomuksissa kuvattiin ohjelman täytäntöönpanoa ja tuloksia (mitä oli saatu aikaan). Käytännössä yksikään jäsenvaltio ei kuitenkaan edellyttänyt, että kertomuksista olisi käynyt ilmi myös se, miltä osin toimintaohjelman tavoitteet oli saavutettu. Tällaisinaan kertomuksista oli varsin vähän hyötyä tuen vaikuttavuuden arvioinnissa.</p>
        <p>36. Jäsenvaltiot hyödynsivät loppukertomusten arviointeja niukasti [10] ja niitä pidettiin vain yhtenä asetuksen noudattamista koskevana muodollisuutena. Kreikassa, Espanjassa [11] ja Portugalissa maksajavirastot liittivät loppukertomukset arkistoihinsa, eivätkä toimintaohjelmien hyväksynnästä vastaavat viranomaiset tarkastelleet niitä lainkaan.</p>
        <p>37. Kertomusten sisältö vaihteli suuresti alle yhden sivun yleisluonteisista ja perustelemattomista lausunnoista, kuten %quot%laatu on parantunut%quot%, yli sadan sivun esityksiin, joissa toimen täytäntöönpanoa esiteltiin yksityiskohtaisten tietojen ja lukujen avulla toimi toimelta. Jäsenvaltiot eivät vaatineet, että loppukertomukset sisältäisivät tiettyjä kaikilta pyydettäviä tietoja, joiden avulla ohjelman vaikuttavuutta voitaisiin seurata alueellisella tai kansallisella tasolla, ja kertomusten monimuotoisuus teki tällaisen analysoinnin käytännössä mahdottomaksi.</p>
        <p>Jäsenvaltiot eivät toimintaohjelmia hyväksyessään sovella vaikuttavuuteen liittyviä kriteereitä</p>
        <p>38. Käytännössä jäsenvaltiot hyväksyivät ohjelmat ehdotettujen menojen luonteen eivätkä ohjelman odotettavissa olevien saavutusten perusteella. Päätettäessä, hyväksytäänkö toimen rahoittaminen EU:n tuella, ei sovellettu vaikuttavuuteen liittyviä perusteita (kuten täydentävyyttä). Eräiden asetuksessa nimenomaisesti vaadittujen tekijöiden – kuten alkutilanne ja tavoitteet, ohjelman tekninen laatu ja taloudellinen johdonmukaisuus – huomioimisesta tuli niin ollen tarpeetonta, ja ne otettiin huomioon ainoastaan siinä määrin kuin oli välttämätöntä sen osoittamiseksi, että asetusta oli muodollisesti noudatettu.</p>
        <p>39. Jäsenvaltiot sovelsivat sen sijaan erilaista lähestymistapaa: ne korostivat tukikelpoisuusedellytysten noudattamista ja tukien maksamista, kuten kaaviosta 6 käy ilmi.</p>
        <p>Kaavio 6</p>
        <p>Tukia korostava lähestymistapa</p>
        <p>+++++ TIFF +++++</p>
        <p>TUKIKELPOISUUSEDELLYTYSTEN NOUDATTAMINENKomissioTäytäntöönpantujen toimien ja menojen tarkastus tukikelpoisuusedellytyksiä koskevan luettelon mukaisestiJäsenvaltioToimien todennäköisen tukikelpoisuuden tarkastus ja ohjelman hyväksyminenMenojen tarkastus tukikelpoisuusedellytysten luettelon mukaisestiTäytäntöönpanon tarkastusKertomuksen tarkastusTUEN MAKSAMINENTuottajaorganisaatioToimien kuvausToimien toteuttaminenTäytäntöönpanokertomusTUEN SAAMINEN</p>
        <p>40. Tämä johtuu suurelta osin siitä, että komission täytäntöönpanoasetusta on muutettu: käyttöön otettiin tukikelpoisuusluettelot, joita toimintaohjelmien yhteydessä on täytynyt noudattaa vuodesta 1999. Niissä on lueteltu menolajit, joita voidaan tai ei voida sisällyttää toimintaohjelmiin (laatikko 12).</p>
        <p>Laatikko 12</p>
        <p>Esimerkki tukikelpoisuusedellytyksestä: kuljetuskustannukset</p>
        <p>Tukikelpoisia ovat:</p>
        <p>- investoinnit kuljetusvälineisiin, joissa on kylmäkuljetuslaitteet.</p>
        <p>Tukea ei voida myöntää:</p>
        <p>- sisäisiin tai ulkoisiin keräys- ja kuljetuskustannuksiin</p>
        <p>- investointeihin kuljetusvälineisiin, joita tuottajaorganisaatio käyttää kaupan pitämiseen tai jakeluun.</p>
        <p>41. Alkuperäisessä vuoden 1997 täytäntöönpanoasetuksessa ei vahvistettu yksityiskohtaisia tukikelpoisuusedellytyksiä, vaan ainoastaan suljettiin pois tuottajaorganisaatioiden hallinto- ja toimintamenot. Jäsenvaltioille ei ollut selvää, mitkä menot komissio hyväksyisi tukikelpoisiksi tilien tarkastamis- ja hyväksymismenettelyssä, joten komissio laati jäsenvaltioita varten useita tapauskohtaisia tulkitsevia huomautuksia.</p>
        <p>42. Koska tulkitsevat huomautukset eivät olleet virallisia, komissio muutti täytäntöönpanoasetusta lisätäkseen siihen luettelon tukeen oikeuttamattomista toimista ja menoista. Samalla komissio pyysi jäsenvaltioita tarkastamaan ehdotettujen toimintaohjelmien menojen tukikelpoisuuden tämän luettelon perusteella ennen toimintaohjelmien hyväksymistä. Vuonna 2001 komissio liitti mukaan luettelon asioista, jotka voitaisiin sisällyttää toimintaohjelmiin, ja vuonna 2003 tulkitsevat huomautukset poistettiin ja molemmat luettelot tarkistettiin jälleen. Tukikelpoisuusluetteloissa sallittiin tiettyjä poikkeuksia periaatteeseen, jonka mukaan tuottajaorganisaatioiden tuotanto- ja toimintakustannukset on jätettävä tuen ulkopuolelle: tukikelpoisia ovat esimerkiksi tietyt henkilöstön palkat, kierrätettävät pakkaukset ja tuholaisten ja tautien luonnollisesta torjunnasta aiheutuvat kustannukset.</p>
        <p>43. Tukikelpoisuusluettelot eivät estä jäsenvaltioita ottamasta huomioon myös tuottajaorganisaatioiden alkutilannetta ja tavoitteita sekä ehdotettujen toimien oletettua vaikuttavuutta. Jäsenvaltioiden, jotka kieltäytyvät hyväksymästä asetuksessa tukikelpoisiksi määriteltyjä, tuottajaorganisaatioiden ehdottamia menoja, on kuitenkin kyettävä perustelemaan päätöksensä tuottajaorganisaatiolle. Lisäksi jäsenvaltioiden on varauduttava siihen, että tuottajaorganisaatiot saattavat hakea päätökseen muutosta oikeusteitse. Jäsenvaltiot voivat välttyä näiltä vaikeilta päätöksiltä siten, että ne hyväksyvät saman toimen kaikkien sitä ehdottaneiden tuottajaorganisaatioiden osalta riippumatta siitä, mikä on kunkin yksittäisen tuottajaorganisaation tavoite tai tilanne (laatikko 13).</p>
        <p>Laatikko 13</p>
        <p>Esimerkki: kuormalavat</p>
        <p>Kymmenessä tapauksessa 30:stä satunnaisotannalla poimitusta toimintaohjelmasta jäsenvaltiot olivat hyväksyneet kuormalavojen, sälelaatikoiden tai hedelmien ja vihannesten keräykseen, kuljetukseen ja varastointiin tarkoitettujen vastaavien säilytysastioiden oston, yhteisarvoltaan 1,7 miljoonaa euroa. Komissio pitää tätä menoa tukikelpoisena. Toimintaohjelmassa esitetyt tavoitteet olivat:</p>
        <p>- tuottajahintojen vakauttaminen</p>
        <p>- tuotteen laadun parantaminen</p>
        <p>- tuotteiden kaupallisen arvon kehittäminen</p>
        <p>- tuotantokustannusten alentaminen</p>
        <p>- ympäristökäytäntöjen parantaminen</p>
        <p>- tarjonnan keskittäminen</p>
        <p>- markkinoilta poistamisen vähentäminen.</p>
        <p>Joissakin tapauksissa hankinta merkitsi edistymistä alkutilanteesta kohti jonkin tavoitteen saavuttamista: eräs tuottajaorganisaatio korvasi puiset sälelaatikot hygieenisemmillä muovikoreilla toimittaakseen tuotteita vauvanruokavalmistajalle (tavoitteeksi oli ilmoitettu tuotteiden laadun parantaminen). Toisissa tapauksissa korvattiin vanhoja, kadonneita tai vahingoittuneita sälelaatikoita tai tehtiin lisähankintoja kasvaneen tuotannon vuoksi ilman, että hankinnalla oli selkeätä yhteyttä annettuihin tavoitteisiin.</p>
        <p>Ohjelmointimallin ja tukia korostavan lähestymistavan samanaikainen soveltaminen on monimutkaistanut järjestelmää ja lisännyt kustannuksia</p>
        <p>44. Jäsenvaltiot ovat pikemminkin käyttäneet tukia korostavaa lähestymistapaa kuin ohjelmointimallia, vaikka asetuksessa säädettyjen ohjelmointimallin osatekijöitä on edelleen noudatettava. Tämän seurauksena tukijärjestelmästä on tullut tarpeettoman monimutkainen ja hallinto- ja valvontakustannukset ovat kasvaneet. Tämä johtuu siitä, että tukikelpoisuusluettelot ovat epäselviä ja siitä, että samaan aikaan sovelletaan ohjelmointimallia. Perusteellisesti toteutettuina toimintaohjelmien valmistelu, vuotuisten täytäntöönpanokertomusten ja ohjelman loppukertomusten laatiminen aiheuttavat tuottajaorganisaatioille huomattavia kustannuksia. Näin on etenkin sellaisissa jäsenvaltioissa kuin Italia ja Alankomaat, joissa vaaditaan, että myös yksityiskohtaiset vuotuiset toimintaohjelmat toimitetaan hyväksyttäväksi.</p>
        <p>45. Asetuksessa annetut tukikelpoisuusluettelot eivät milloinkaan voi olla niin täsmällisiä, että ne kattaisivat kaikki mahdolliset toimet kyseisellä monimuotoisella ja nopeasti muuttuvalla alalla. Tästä syystä ne on laadittu käyttäen yleiskäsitteitä, kuten %quot%laadun parantamistoimenpiteet%quot%. Tämä herättää väistämättä kysymyksiä, ja luetteloita tulkitaankin eri tavoin eri jäsenvaltioissa ja jopa saman valtion eri alueilla. Vaikka järjestelmää on sovellettu jo kahdeksan vuotta, komissio havaitsi vielä vuoden 2005 tilien tarkastamisen ja hyväksymisen yhteydessä esimerkkejä tukeen oikeuttamattomista menoista Espanjassa, Ranskassa, Italiassa ja Yhdistyneessä kuningaskunnassa, sillä jäsenvaltiot eivät olleet aina tulkinneet tukikelpoisuussääntöjä samalla tavalla kuin komissio.</p>
        <p>46. Tukikelpoisuuden tulkintaepäselvyyden ja siitä johtuvien riskien vuoksi useiden jäsenvaltioiden viranomaiset ovat toimittaneet enemmän [12] tarkastuksia kuin asetuksessa on säädetty. Eräät jäsenvaltiot tekevät tarkastuskäynnin jokaiseen tuottajaorganisaatioon useita kertoja vuodessa. Tämä lisää sekä jäsenvaltioiden että tuottajaorganisaation kustannuksia.</p>
        <p>47. Epävarmuus tukikelpoisuudesta, hallintokustannukset ja toiminnan hyvin perusteellinen tarkastaminen saattavat myös estää tuottajaorganisaatioita toteuttamasta innovatiivisia toimenpiteitä, jotka ehkä myöhemmin jätetään tuen ulkopuolelle. Tämä saattaa kannustaa tuottajaorganisaatioita sisällyttämään toimintaohjelmiinsa ainoastaan varmasti tukikelpoisia toimenpiteitä.</p>
        <p>On mahdollista, että ei-vaikuttavia toimia on hyväksytty</p>
        <p>48. Koska ohjelmointimallia ei ole toteutettu asianmukaisesti, yhteisön talousarvioon on kohdistunut kasvanut ei-vaikuttavuuden riski: on vaarana, että hyväksytään sellaisia toimia, jotka eivät edistä EU:n tavoitteiden toteutumista.</p>
        <p>49. Eräät jäsenvaltiot ovat katsoneet, että niiden ei tarvitse huolehtia ohjelmien vaikuttavuudesta, sillä tuottajaorganisaatiot tekevät yleensä omiin olosuhteisiinsa nähden parhaat liiketoimintapäätökset. Tuottajaorganisaatioiden jäsenten on loppujen lopuksi osarahoitettava 50 prosenttia ohjelman kustannuksista. Eräät tarkastuksen yhteydessä esiin tulleet tapaukset kuitenkin osoittavat, että jotkin tuottajaorganisaatiot käyttävät tuen olemassa olevien toimiensa kustannusten kattamiseen, mikä ei edistä niiden toimintaa alkutilanteeseen nähden. Vaikka tämä olisikin tuottajaorganisaation liiketoiminnan kannalta järkevää varsinkin kilpailun puristuksessa, se ei edistä EU:n tukijärjestelmän tavoitteiden saavuttamista. Espanjaa koskevassa esimerkissä (laatikko 14) ohjelmaan on sisällytetty sellaisia kustannuksia, jotka eivät aiheudu toimintaohjelman tavoitteiden saavuttamiseen tähtäävistä toimista tai toimenpiteistä, vaan ovat hedelmien ja vihannesten tuottajien tavanomaisia kustannuksia. Vaikka näin suuri osuus toimintaohjelmien menoista ei tavallisesti koostu kierrätettävään pakkausmateriaaliin liittyvistä kustannuksista [13], jäsenvaltiot ovat hyväksyneet merkittävän suuruisia menoja tähän tarkoitukseen. Tilintarkastustuomioistuimen poimimassa 30 toimintaohjelman otoksessa oli 10 ohjelmaa, joihin oli sisällytetty yhteensä 4,9 miljoonaa euroa menoja, jotka koskivat kierrätettävää tai uudelleen käytettävää pakkausmateriaalia.</p>
        <p>Laatikko 14</p>
        <p>Esimerkki: Espanjan alueelliset viranomaiset olivat hyväksyneet erään tilintarkastustuomioistuimen otannassa poimitun toimintaohjelman, jossa kierrätettävistä pahvilaatikoista aiheutuvien kustannusten osuus oli 2,7 miljoonaa euroa. Määrä vastasi 83:a prosenttia vuosien 2000–2003 ohjelman kokonaisarvosta. Alueelliset viranomaiset hyväksyivät vuonna 2001 ohjelman tarkistuksen, jossa kasvihuoneisiin ja kasteluun tarkoitetut suunnitellut investoinnit poistettiin ja kierrätettäviin pahvilaatikoihin liittyviä määrärahoja lisättiin 98 prosenttiin kokonaismäärästä. Ainoa muu toimi koski teknikon palkkaa.</p>
        <p>Ovatko toimintaohjelmista rahoitetut toimenpiteet olleet vaikuttavia?</p>
        <p>50. Kuten tämän kertomuksen edellisessä osassa kävi ilmi, toimintaohjelmien hyväksymistä koskeva jäsenvaltioiden lähestymistapa aiheuttaa riskin, että rahoitetut toimenpiteet eivät ole vaikuttavia. Tässä osassa arvioidaan, ovatko tuottajaorganisaatioiden toteuttamat toimet olleet vaikuttavia toimintaohjelmien tavoitteiden saavuttamisen kannalta.</p>
        <p>Tuottajaorganisaatioiden laatimat toimintaohjelmien arvioinnit (loppukertomukset)</p>
        <p>51. Toimintaohjelmien vaikuttavuutta koskevana ensisijaisena tietolähteenä tulisi olla tuottajaorganisaatioiden kunkin ohjelman lopussa laatimat loppukertomukset. Asetuksen mukaan näiden kertomusten tulisi osoittaa, miltä osin toimintaohjelman tavoitteet on saavutettu. Yhdessäkään tämän tarkastuksen yhteydessä tarkastellussa 142 loppukertomuksessa ei annettu kattavaa arviota toimintaohjelman tavoitteiden saavuttamisesta. Tämän asetuksessa säädetyn vaatimuksen noudattaminen ei ole sisältynyt jäsenvaltioiden menettelyjä koskeviin komission tarkastuksiin.</p>
        <p>52. Komissio, jolla on varainhoitoasetuksen mukaan erityinen vastuu seurata harjoitetun politiikan tavoitteiden saavuttamista, on jättänyt tilaisuutensa käyttämättä. Jos loppukertomuksissa olisi esitetty vaaditut arvioinnit, niiden perusteella olisi voitu analysoida otosta kertomuksista ja tehdä päätelmiä toimintaohjelmien tavoitteiden saavuttamisesta. Muutaman hyvin valitun, kaikilta tuottajaorganisaatioilta vaaditun tulosindikaattorin avulla loppukertomuksista olisi voitu saada pitkä aikasarja edistymisestä erilaisten tavoitteiden – kuten laadun parantaminen, kustannusten alentaminen, luonnonmukaisen tuotannon kehittäminen ja ympäristökäytäntöjen kehittäminen – osalta.</p>
        <p>Toimintaohjelmiin sisältyvistä toimista poimittu otos</p>
        <p>53. Selvittääkseen toimintaohjelmiin kuuluvien toimien vaikuttavuutta tilintarkastustuomioistuin poimi satunnaisotannalla 104 tointa, jotka sisältyivät 30 tuottajaorganisaation vuosina 2003 ja 2004 päätökseen saamiin toimintaohjelmiin (laatikko 5). Tuottajaorganisaatioita pyydettiin osoittamaan poimittujen toimien vaikutus niihin liittyvien toimintaohjelmien tavoitteisiin nähden. Eräillä toimilla oli useita tavoitteita, joten tarkastus käsitti 265 tapausta.</p>
        <p>54. Ainoastaan 30 prosentissa tapauksista tuottajaorganisaatio pystyi esittämään riittävästi todentavaa aineistoa osoittaakseen, että toimella oli edistetty siihen liittyvää tavoitetta (kaavio 7). Lisäksi 41 prosentissa tapauksista voitiin loogisen päättelyn avulla päätyä myönteiseen tulokseen, vaikka välitöntä todentavaa aineistoa ei ollut riittävästi (ks. laatikko 15). Kuten kohdasta 58 käy ilmi, saavutettu edistys oli monissa tapauksissa kuitenkin varsin vähäistä.</p>
        <p>Laatikko 15</p>
        <p>Esimerkki %quot%todennäköisestä edistyksestä%quot%: Portugalilainen tuottajaorganisaatio osti kylmäkuljetuslaitteella varustetun kuorma-auton, jotta sen hedelmien laatu ei heikkenisi jakelun aikana. Sillä ei ollut aineistoa, jolla se olisi voinut osoittaa laadun parantuneen, mutta se esitteli laitteen ja selitti jäähdytysmenetelmää. Tilintarkastustuomioistuin päätteli tämän esityksen perusteella, että laatu oli todennäköisesti parantunut.</p>
        <p>Kaavio 7</p>
        <p>Toimia koskeva otos: vaikutus EU:n tavoitteisiin</p>
        <p>+++++ TIFF +++++</p>
        <p>Näyttöä edistyksestä30 %Todennäköistä edistystä41 %Ei päätelmää23 %Ei edistystä6 %</p>
        <p>55. Lähes neljäsosassa tapauksista tilintarkastustuomioistuin ei pystynyt päättelemään, oliko edistystä tapahtunut. Useimmissa tapauksissa tämä johtui siitä, että tavoite oli niin yleinen, että vaikutuksen puuttumista oli mahdotonta näyttää toteen. Erityisesti markkinoilta poistamisen vähentämisen, tarjonnan keskittämisen ja tuottajahintojen vakauttamisen vaikutusta oli vaikea todeta (ks. kaavio 8). Tuottajaorganisaation olemassaolon perimmäisenä tarkoituksena on muun muassa tarjonnan keskittäminen ja jäsentensä tuotannon kaupan pitäminen. Näin ollen kaikilla sen toimilla pyritään tämän tavoitteen saavuttamiseen jollakin tavoin, vaikka epäsuorastikin.</p>
        <p>Kaavio 8</p>
        <p>Toimia koskeva otos: vaikutus EU:n tavoitteisiin</p>
        <p>+++++ TIFF +++++</p>
        <p>Markkinoilta poistamisen vähentäminenTuotteiden myynnin edistäminen kuluttajien keskuudessaTuottajahintojen vakauttaminenTarjonnan keskittäminenTuotantokustannusten alentaminenTuotteiden kaupallisen arvon kehittäminenIntegroidun tuotannon noudattaminen jne.Ympäristökäytäntöjen kehittäminenTarjonnan suunnittelu ja mukauttaminen kysyntää vastaavaksiTuotteiden laadun parantaminen0 %20 %40 %60 %80 %100 %Ei sisällä luonnonmukaista tuotantoa, sillä siihen liittyviä toimia oli vain yksi.Näyttöä edistyksestäTodennäköistä edistystäEi päätelmääEi edistystä</p>
        <p>56. Kuudessa prosentissa tapauksista saatiin selkeätä näyttöä siitä, että edistystä ei ollut tapahtunut (kaavio 7). Muutamissa näistä tapauksista toimi oli epäonnistunut: esimerkiksi yksi tuottajaorganisaatio oli käynnistänyt luonnonmukaista tuotantoa koskevan toimintaohjelman toimen, mutta oli myöhemmin keskeyttänyt hankkeen. Muissa tapauksissa edistyksen puuttumisen syynä oli, että tavoitteet oli kohdennettu toimenpiteisiin väärin, joko väärinkäsityksen vuoksi (useat tuottajaorganisaatiot olivat ymmärtäneet tavoitteen %quot%tuotteiden myynnin edistäminen kuluttajien keskuudessa%quot% myynnin edistämiseksi asiakkaiden keskuudessa) tai jotta tavoitteet vastaisivat kansallista luokitusta (ks. kohta 33).</p>
        <p>Toimien heikko vaikuttavuus</p>
        <p>57. Edellä käsiteltyä otosta koskevista tuloksista käy ilmi ainoastaan, onko edistyksestä näyttöä, mutta niistä ei voida todeta edistyksen määrää. Vaikka monet otoksen toimet olivatkin selkeästi vieneet tuottajaorganisaatioita alkutilanteesta kohti asianomaisia tavoitteita, saavutettu edistys oli joissakin tapauksissa hyvin vähäistä. Laitteen vaihtaminen uuteen sai yleensä aikaan jonkin verran edistystä, koska uusi laite oli vanhaa parempi, mutta vaihtamisen kokonaiskustannuksiin nähden edistys ei ollut aina merkittävää. Vastaavasti henkilöstön työpanoksen jatkuva käyttäminen tuotteen laadun tarkastamiseen auttoi tuottajaorganisaatioita ylläpitämään laatua, mutta se ei välttämättä johtanut tuotteiden laadun merkittävään parantumiseen edellisiin vuosiin verrattuna.</p>
        <p>58. Tällaisten toimenpiteiden, joiden vaikuttavuus oli vähäistä, osuuden arvioimiseksi tilintarkastustuomioistuin tutki kaikki 104 paikalla tarkastettua tointa selvittääkseen, oliko toimilla saatu aikaan merkittävää edistystä tuottajaorganisaatioiden alkutilanteeseen nähden yhden tai useamman EU:n tavoitteen osalta (laatikko 16). Tämän perusteella yli puolet (55 prosenttia) satunnaisotannalla poimituista toimista luokiteltiin toimiksi, joiden vaikuttavuus oli heikko.</p>
        <p>59. Nämä havainnot osoittavat, missä määrin jäsenvaltiot ovat hyväksyneet toimintaohjelmien toimia niiden luonteen perusteella (onko toimi tukikelpoinen?) ottamatta huomioon myös niiden vaikuttavuutta (edistääkö toimi tuottajaorganisaation tavoitteen saavuttamista?).</p>
        <p>Laatikko 16</p>
        <p>Esimerkkejä toimista, joissa usein havaittiin merkittävää edistystä alkutilanteeseen nähden:</p>
        <p>- tuotantovälineiden parantaminen (kastelujärjestelmät, energiaa säästävät kasvihuoneet)</p>
        <p>- sertifioitujen laatujärjestelmien käyttöönotto.</p>
        <p>Esimerkkejä toimista, joissa ei useinkaan havaittu merkittävää edistystä:</p>
        <p>- kuormalavojen siirtäjien, haarukkatrukkien, kuorma-autojen ja traktoreiden kaltaisten koneiden vaihto uuteen</p>
        <p>- kuormalavat, sälelaatikot, kontit, jne.</p>
        <p>- (markkinointiin ja laadunvalvontaan osallistuvien) henkilöstön palkat.</p>
        <p>Päätelmät toimintaohjelmien vaikuttavuudesta</p>
        <p>60. Muodollisesti jäsenvaltiot sovelsivat useimpia asetuksessa nimenomaisesti edellytettyjä ohjelmointimallin näkökohtia. Ne eivät ottaneet kuitenkaan huomioon tekemissään toimintaohjelmien hyväksymispäätöksissä toimien todennäköistä vaikuttavuutta. Tämä lisäsi riskiä, että vaikuttavuudeltaan heikkoja toimia tuettaisiin EU:n varoilla.</p>
        <p>61. Jäsenvaltiot noudattivatkin tukiin keskittyvää lähestymistapaa ja käyttivät tukikelpoisuusluetteloita ohjelmien hyväksymiseen ehdotetun menon luonteen perusteella, ilman että niiden täytyi ottaa huomioon tuottajaorganisaatioiden tilanteet ja tavoitteet.</p>
        <p>62. Tämä ei kuitenkaan ole johtanut yhdenmukaiseen soveltamiseen ja selkeyteen, jotka tällaisella lähestymistavalla voitaisiin saavuttaa. Tukikelpoisuusluetteloissa ei annettu riittävän selkeitä perusteita menojen ohjaamiseksi sellaisiin toimiin, joita EU haluaa tukea. Tämä aiheutti epävarmuutta ja lisäsi tarkastuskustannuksia. Koska samaan aikaan sovellettiin myös ohjelmointimallia, tuottajaorganisaatioiden oli laadittava toimintaohjelmat ja arvioinnit siten, että ne noudattivat malliin liittyviä säännöksiä, mistä aiheutui merkittäviä kustannuksia hyödyn jäädessä vähäiseksi.</p>
        <p>63. Kaiken kaikkiaan toimintaohjelmilla on pystytty lähentymään neuvoston asetuksessa asetettuja tavoitteita. Silti vain alle puolessa rahoitetuista toimista tuottajaorganisaatioita on kyetty auttamaan merkittävästi alkutilanteeseen verrattuna vähintään yhden tavoitteen savuttamisessa 11:stä niin, että toimia voidaan pitää vaikuttavina. Tukea on myönnetty myös sellaisille toimintaohjelmien toimille, joiden vaikuttavuus oli heikko ja joiden muutosvaikutus oli niin ollen vähäinen. Tällaisissa tapauksissa tuki olisi vaikuttavampaa, jos se kohdennettaisiin tehokkaammin.</p>
        <p>TOINEN OSA: TUOTTAJAORGANISAATIOIDEN SAAVUTTAMA EDISTYS</p>
        <p>64. Toimintaohjelmien vaikuttavuuden (ks. ensimmäinen osa) lisäksi monet muut tekijät vaikuttavat tuottajaorganisaatioiden saavuttamaan edistykseen. Näitä ovat erityisesti tuottajaorganisaatioiden ja niihin kuuluvien jäsenten toimet, joita ei rahoiteta toimintaohjelmista. Monet tuottajaorganisaatiot tekevät esimerkiksi merkittäviä maaseudun kehittämisohjelmien mukaisia investointeja. Myös muilla EU:n tukijärjestelmillä, kuten ylituotannon markkinoilta poistamiseen sekä hedelmien ja tomaattien jalostamiseen liittyvillä järjestelmillä, tuetaan tuottajaorganisaatioita. Muita tuottajaorganisaatioiden tavoitteiden saavuttamiseen vaikuttavia seikkoja ovat tuottajaorganisaation valitsema strategia, kilpailutilanne, kuluttajien muuttuvat vaatimukset ja mieltymykset, muut EU:n politiikat esimerkiksi laadun ja ympäristön osalta ja lyhyemmällä aikavälillä jopa sääolosuhteet.</p>
        <p>Ovatko tuottajaorganisaatiot edistyneet tukijärjestelmässä asetettujen tavoitteiden saavuttamisessa?</p>
        <p>65. Tämän kertomuksen ensimmäisessä osassa todettiin, että toimintaohjelmilla on yleisesti ottaen edistytty kohti neuvoston asetuksessa annettuja tavoitteita. Tässä osassa tarkastellaan, näkyykö edistys tuottajaorganisaatioiden toiminnan yleisenä tuloksellisuutena. Ensin arvioidaan tarkastuskäynnin kohteena olleiden tuottajaorganisaatioiden otosta (laatikko 17) ja sen jälkeen tarkastellaan komission EU:n tasolla kokoamia tietoja.</p>
        <p>Laatikko 17</p>
        <p>Otoksen erityispiirteet: Satunnaisotannassa poimitut tuottajaorganisaatiot muodostivat kaksi prosenttia EU:n tuottajaorganisaatioiden kokonaismäärästä ja viisi prosenttia niiden liikevaihdosta vuonna 2004.</p>
        <p>Tuottajaorganisaatioista poimittu otos</p>
        <p>66. Tarkastuskäynnin kohteena olleita 30 tuottajaorganisaatiota pyydettiin osoittamaan kehitys, jonka ne olivat saavuttaneet kunkin 11 tavoitteen osalta, riippumatta siitä, olivatko ne sisällyttäneet toimintaohjelmiinsa kyseisiin tavoitteisiin liittyviä toimia. Näin ollen tutkittiin 330 tapausta. Yhteensä 54 prosentissa tapauksista tuottajaorganisaatio pystyi esittämään näyttöä siitä, että se oli saavuttanut edistystä. Lisäksi 12 prosentissa tapauksista päädyttiin toteamaan, että tuottajaorganisaatio oli todennäköisesti saavuttanut edistystä. Yhteensä 16 prosentissa tapauksista ei voitu esittää päätelmää edistymisestä, mikä johtui useimmiten etenkin tuotantokustannuksia ja hintojen vakautta koskevien tietojen puuttumisesta (ks. kaavio 9).</p>
        <p>Kaavio 9</p>
        <p>Tuottajorganisaatioista poimittu otos: edistys EU:n tavoitteiden saavuttamiseksi</p>
        <p>+++++ TIFF +++++</p>
        <p>Luonnonmukaisen tuotannon lisääminenTuotantokustannusten alentaminenTuotteiden myynnin edistäminen kuluttajien keskuudessaTuottajahintojen vakauttaminenTuotteiden kaupallisen arvon kehittäminenTarjonnan keskittäminenTarjonnan suunnittelu ja mukauttaminen kysyntää vastaavaksiMarkkinoilta poistamisen vähentäminenIntegroidun tuotannon kehittäminen, jne.Tuotteen laadun parantaminenYmpäristökäytäntöjen kehittäminen0 %20 %40 %60 %80 %100 %Näyttöä edistyksestäTodennäköistä edistystäEi päätelmääEi edistystä</p>
        <p>67. Monet tuottajaorganisaatiot eivät olleet pyrkineet %quot%luonnonmukaisen tuotannon%quot% tai %quot%kuluttajien keskuudessa tapahtuvan tuotteiden menekin edistämisen%quot% tavoitteisiin, jotka edustivat suurinta osaa niistä 18 prosentista tapauksia, joissa edistystä ei havaittu. Myös %quot%tuotantokustannusten alentaminen%quot% ja %quot%hintojen vakauttaminen%quot% kuuluivat niihin tavoitteisiin, joiden kohdalla edistys oli melko vähäistä. Tuottajaorganisaatiot totesivat pyrkivänsä pikemminkin korkeampiin kuin vakaampiin hintoihin, vaikka useimmat pitivätkin itseään %quot%hinnanottajina%quot%, jotka pystyvät vaikuttamaan saamaansa hintaan hyvin vähän. Pelkkää kustannusten alentamista tärkeämpänä pidettiin voiton maksimointia, johon liittyi usein kustannusten nostaminen paremman laadun ja lisäarvon saamiseksi. Tuottajaorganisaatiot olivat niin ikään panneet merkille, että ympäristökäytäntöjen kehittäminen lisäsi yleensä kustannuksia ilman, että tuotteen hinta olisi siitä välttämättä kohonnut.</p>
        <p>68. Vaikka otokseen perustuvat tulokset osoittavatkin, että useimmat tuottajaorganisaatiot edistyivät ainakin jonkin verran useimpien 11 tavoitteen saavuttamisessa, pelkästään tämän perusteella ei voida näyttää toteen, että toimintaohjelman tukijärjestelmä on ollut vaikuttava, sillä vaikuttavuuteen liittyy myös kohdassa 64 mainittuja muita tekijöitä.</p>
        <p>Komission tiedot tuottajaorganisaatioista</p>
        <p>69. Kuten tämän kertomuksen ensimmäisessä osassa on esitetty, komissio ei ole tarttunut tilaisuuteen hyödyntää tuottajaorganisaatioiden loppukertomuksissaan esittämiä arviointeja seuratakseen toimintaohjelman tavoitteiden saavuttamista. Komissio ei ole myöskään toistaiseksi täyttänyt EU:n varainhoitoasetuksen mukaista velvoitettaan arvioida nyt harjoitettua politiikkaa. Arviointi on määrä aloittaa vuonna 2008 ja tuloksia odotetaan saatavan vuonna 2009.</p>
        <p>70. Komissiolla on kuitenkin jonkin verran tuottajaorganisaatioita koskevia tietoja. Se saa tietoja markkinoilta poistetun ylituotannon määristä, joiden osalta haetaan tukea. Lisäksi se on saanut vuodesta 2000 alkaen tietoja toimintaohjelmista ja on pyytänyt jäsenvaltioita esittämään vuotuisissa tilastokertomuksissaan enemmän tietoja tuottajaorganisaatioista.</p>
        <p>71. Toimintaohjelmien osalta saadaan vain tiedot menoluokittain jaotellusta maksetusta tuesta. Tiedoista käy ilmi, mihin toimintaohjelman tukea käytetään, mutta ei se, mitä tuloksia tuella on saavutettu.</p>
        <p>72. Tarkempia tietoja komissio pyytää tuottajaorganisaatioiden osalta, erityisesti niiden jäsenistä, tuotannosta ja myynnistä. Tilintarkastustuomioistuimen oli vaikea tarkastaa tietojen luotettavuutta, sillä komissiolla ei ole asianmukaista informaatiojärjestelmää tietojen kirjaamiseksi. Komissio lähetti jäsenvaltioille vuosina 2004 ja 2005 useita kyselyitä tietojen epäyhdenmukaisuuksien vuoksi, mutta jätti seurannan toteuttamatta. Tärkeitä tietoja puuttuu, erityisesti kolmen suurimman hedelmien ja vihannesten tuottajajäsenvaltion – Italian, Espanjan ja Ranskan – osalta. Tietojen puutteellisuus ja suuri epäyhtenäisyys haittaavat niiden analysointia, joten näiden epäluotettavien tietojen perusteella voidaan esittää pelkästään yleisiä suuntauksia.</p>
        <p>73. Tärkein näistä tiedoista saatava indikaattori on tuottajaorganisaatioiden osuus EU:n kokonaistuotoksesta. Se osoittaa, kuinka suuri osuus tuotannosta on keskittynyt tuottajaorganisaatioille – ja keskittyminen on hedelmä- ja vihannesalaa koskevan politiikan keskeinen pyrkimys. Lisäksi se kuvastaa laajemmin politiikan toteuttamisen onnistumista osoittaen, kuinka suuri osuus hedelmien ja vihannesten tuottajista on päättänyt osallistua EU:n tukijärjestelmään. Komissio asetti varainhoitovuoden 2005 budjettiasiakirjoissa tälle indikaattorille 60 prosentin tavoitteen, joka on määrä saavuttaa asteittain vuoteen 2013 mennessä.</p>
        <p>74. Näin ollen komissiolla on tietoja markkinoilta poistamisesta ja tarjonnan keskittämisestä, mutta sillä ei ole käytössään indikaattoreita, jotka osoittaisivat, missä määrin tuottajaorganisaatiot ovat onnistuneet saavuttamaan politiikan muita tavoitteita, joita ovat muun muassa kustannusten alentaminen, hintojen vakauttaminen, laadun parantaminen ja ympäristönäkökohdat.</p>
        <p>Ylituotannon markkinoilta poistamista koskevan tiedon analyysi</p>
        <p>75. Vuonna 1996 toteutettu hedelmä- ja vihannesalan uudistus rajoitti markkinoilta poistamista koskevan tukijärjestelmän mukaisesti myydyn ylituotannon määriä ja leikkasi tuottajille markkinoilta poistamisesta maksettuja korvauksia. Komission tiedot osoittavat, että uudistus on johtanut EU:n tukijärjestelmän mukaisten markkinoilta poistettujen määrien merkittävään vähenemiseen (ks. kaavio 10). Tämä vastaa tilintarkastustuomioistuimen otokseen perustuvia tuloksia, joiden mukaan 90 prosenttia tuottajaorganisaatioista oli vähentänyt markkinoilta poistamista tai lopettanut sen kokonaan.</p>
        <p>Kaavio 10</p>
        <p>Hedelmien ja vihannesten markkinoilta poistaminen, josta maksettiin tukea 1994–2004 (EU-15)</p>
        <p>+++++ TIFF +++++</p>
        <p>Markkinoilta poistaminen (tuhatta tonnia)250020001500100050001994/19951995/19961996/19971997/19981998/19991999/20002000/20012001/20022002/20032003/2004MarkkinointivuosiLähde: Komissio.</p>
        <p>76. Eräs toimintaohjelman tukijärjestelmän tavoitteista oli tukea tuottajaorganisaatioiden toimia markkinoilta poistamisen vähentämiseksi. Markkinoilta poistamisen väheneminen ei ole kuitenkaan välttämättä osoitus siitä, että toimintaohjelman tuki olisi ohjannut tuottajaorganisaatioita suunnittelemaan ja mukauttamaan tuotantoaan kysynnän tarpeita vastaaviksi: tuottajaorganisaatioiden mukaan vuonna 1996 käynnistetty ja asteittain edennyt markkinoilta poistamisen tukimäärien vähentäminen sekä lisääntyneet tarkastukset ovat vain tehneet ylituotantoa koskevan tuen hakemisen kannattamattomaksi.</p>
        <p>Tarjonnan keskittämistä koskevan tiedon analyysi</p>
        <p>77. Vuonna 1996 käyttöön otetulla politiikalla pyritään siihen, että tuen avulla tuottajaorganisaatiot pystyvät mukautumaan ja parantamaan toimintaansa ja että tuki kannustaisi muita kasvattajia liittymään näihin organisaatioihin. Molempien tekijöiden tulisi lisätä tuottajaorganisaatioiden liikevaihtoa ja edistää tarjonnan keskittymistä niille.</p>
        <p>78. Komission tiedot kuitenkin osoittavat, että tarjonnan keskittämistä kuvaava indikaattori on pienentynyt: tuottajaorganisaatioiden osuus kokonaistuotannosta laski 40 prosentista 31 prosenttiin vuosina 1999–2003 (kaavio 11). (Vuotta 2004 koskeva luku on alustava, koska kaksi suurinta hedelmien ja vihannesten tuottajajäsenvaltiota, Ranska ja Italia, eivät ole toimittaneet kaikkia tarvittavia tietoja). Vaikka koko hedelmä- ja vihannesalan kaupan pidetyn tuotannon arvo kasvoi 45 prosenttia vuosina 1999–2003, tuottajaorganisaatioiden tuotannon arvo kasvoi ainoastaan 12 prosenttia.</p>
        <p>Kaavio 11</p>
        <p>Tuottajaorganisaatioiden osuus kaupan pidetyn tuotannon kokonaisarvosta (EU-15)</p>
        <p>+++++ TIFF +++++</p>
        <p>Kaupan pidetyn tuotannon arvo (milj. euroa)50000400003000020000100000% tuottajaorganisaatioiden osuus kokonaistuotannosta50 %40 %30 %20 %10 %0 %199920002001200220032004 (*)Tuottajaorganisaatioiden tuotantoKokonaistuotantoTuottajaorganisaatioiden osuus kokonaistuotannosta %Lähde: Komissio.(*) Belgian, Ranskan ja Italian tiedot vuodelta 2003 (vuoden 2004 tietoja ei saatavilla).</p>
        <p>79. Kuten kohdassa 72 todetaan, nämä tiedot eivät ole niin luotettavia, että niitä voitaisiin käyttää muuhun kuin yleisen suuntauksen selvittämiseen. Esimerkiksi tieto, jonka komissio ilmoitti vuoden 2003 osalta, oli virheellinen Kreikkaa koskevien tiettyjen tietojen puuttumisesta aiheutuvan virheen vuoksi. Tilintarkastustuomioistuin pystyi helposti havaitsemaan ja korjaamaan kyseisen virheen, mutta komissio ei kyennyt osoittamaan tilintarkastustuomioistuimelle, että muut tiedot olivat riittävän luotettavia.</p>
        <p>80. Tietojen tarkastelu osoittaa myös sen, että tukijärjestelmään osallistuminen on edelleen maantieteellisesti epätasaisesti jakautunutta (kaavio 12). Portugalissa ja Kreikassa, joissa hedelmien ja vihannesten tuotanto on suurin maataloustuotannon ala, osallistumisaste on alhaisin, eikä se ole juuri kasvanut. Vähäisen tuottajaorganisaatioihin kuulumisen vuoksi ainoastaan 6 prosenttia Portugalin ja 13 prosenttia Kreikan hedelmä- ja vihannesalasta saa tukea toimintaohjelmista, kun Alankomaiden vastaava luku on 80 prosenttia. Tukijärjestelmä on rakennettu siten, että se palkitsee hyvistä tuloksista, sillä maksettavan tuen määrä vastaa tiettyä prosenttiosuutta tuottajaorganisaation liikevaihdosta, joten rakenteen tulisi kannustaa pieniä tuottajia, joiden tuotannon arvo on alhaisempi ja joilla on suurin tarve mukauttaa tuotantoaan markkinoiden tiukentuviin laatu- ja ympäristövaatimuksiin ja keskitettyyn kysyntään, liittymään tuottajaorganisaatioihin. Saaduista tiedoista käy ilmi, että eräissä jäsenvaltioissa näin ei ole tapahtunut. Tukijärjestelmä on sen sijaan johtanut tuen ohjautumiseen suurille tuottajaorganisaatioille, joiden tuotannon arvo on korkea.</p>
        <p>Kaavio 12</p>
        <p>Tuottajaorganisaatioiden osuus kaupan pidetyn tuotannon kokonaisarvosta 2000–2004</p>
        <p>+++++ TIFF +++++</p>
        <p>80 %60 %40 %20 %0 %20002001200220032004AlankomaatRanskaEspanjaItaliaKreikkaPortugaliEU 15 keskiarvoLähde: Komissio.</p>
        <p>81. Komissiolla ei ole tietoja tuottajaorganisaatioiden ja muiden tuottajien tulosten eroista, joten se ei pysty selittämään, miksi kehitys näyttäisi olevan nopeampaa tuottajaorganisaatioiden ulkopuolella.</p>
        <p>82. Jotta pystytään ymmärtämään, miksi tarjonnan keskittäminen ei ole edistynyt, on tarpeen saada selville, miksi tuottajat eivät liity tuottajaorganisaatioihin. Komissio ei ole tehnyt järjestelmällisiä kyselyitä tuottajien keskuudessa selvittääkseen ilmiön todelliset syyt.</p>
        <p>83. Komissio totesi vastauksessaan tilintarkastustuomioistuimen vuosikertomukseen vuodelta 2000 seuraavaa: %quot%Jos suurin osa … tuottajista ei halua liittyä tehokkaaseen tuottajaorganisaatioon, heidän on myös vastattava päätöksensä seurauksista. Vertaamalla tuottajaorganisaatioon kuuluvien ja niiden ulkopuolelle jääneiden tuottajien tuloja voidaan selvittää, kumpi valinta on kannattavampi%quot%. Komissio ei ole kuitenkaan seurannut tuottajaorganisaation jäsenten tulojen kehittymistä voidakseen verrata niitä.</p>
        <p>Maaseudun kehittäminen</p>
        <p>84. Eräs komission jo varhaisessa vaiheessa havaitsema erityinen riski on, että mahdollisuus saada maaseudun kehittämiseen tarkoitettua tukea vähentää tuottajien kiinnostusta tuottajaorganisaatioihin liittymiseen tai niiden muodostamiseen, sillä tuottajat voivat sitä kautta – liittymättä tuottajaorganisaatioon – saada vastaavanlaista tukea kuin toimintaohjelmien yhteydessä (ks. laatikko 18). Vaikka maaseudun kehittämisestä annetussa asetuksessa käsiteltiin tätä seikkaa (säätämällä, että hedelmien ja vihannesten tuottajat eivät voi saada maaseudun kehittämisen tukea, jos toimintaohjelmista on mahdollista saada vastaavaa tukea), poikkeukset ovat sallittuja.</p>
        <p>Laatikko 18</p>
        <p>Kahden tukijärjestelmän keskeiset piirteet | Maaseudun kehittäminen | Toimintaohjelmat |</p>
        <p>Onko tuki tarkoitettu vain tuottajaorganisaatioille? | Ei | Kyllä |</p>
        <p>Onko kyseessä monivuotinen ohjelma? | Kyllä | Kyllä |</p>
        <p>Sisältävätkö tavoitteet tuotannon suunnittelun ja mukauttamisen kysynnän mukaiseksi, kustannusten alentamisen, laadun parantamisen ja ympäristönäkökohdat? | Kyllä | Kyllä |</p>
        <p>Vastaako edunsaaja toimenpiteiden ehdottamisesta, toteuttamisesta ja osarahoittamisesta? | Kyllä | Kyllä |</p>
        <p>Hyväksyykö ja tarkastaako jäsenvaltio toimenpiteet? | Kyllä | Kyllä |</p>
        <p>Suoritetaanko ohjelman lopussa arviointi? | Kyllä | Kyllä |</p>
        <p>85. Maaseudun kehittämiseen tarkoitettua rahoitusta voi saada näiden poikkeusten vuoksi samantyyppisiä toimia varten kuin toimintaohjelmien kautta (esimerkiksi kasteluhankkeisiin ja pakkauslaitteisiin) riippumatta siitä, kuuluuko tuottajaorganisaatioon vai ei. Merkittävä osa niistä maaseudun kehittämishankkeista, jotka kuuluvat toimenpiteisiin %quot%maatilojen investoinnit%quot% ja %quot%maataloustuotteiden jalostuksen ja kaupan pitämisen kehittäminen%quot%, koskee hedelmien ja vihannesten viljelyä.</p>
        <p>86. Siitä mahdollisesti merkittävästä riskistä huolimatta, että maaseudun kehittämisen ohjelmat vähentävät hedelmien ja vihannesten tuottajia koskevan EU:n politiikan kulmakiviksi muodostuneiden tuottajaorganisaatioiden merkitystä, komissio ei ole tarkastanut niiden menettelyiden toimivuutta, joilla jäsenvaltiot pyrkivät varmistamaan soveltamisen johdonmukaisuuden, eikä koonnut tietoja tai arvioinut sitä, missä määrin haittaa on saattanut aiheutua.</p>
        <p>PÄÄTELMÄT</p>
        <p>Toimintaohjelmien vaikuttavuus</p>
        <p>Onko tukijärjestelmä pantu täytäntöön varmistaen, että toimintaohjelmat todennäköisesti ovat vaikuttavia?</p>
        <p>87. Jäsenvaltiot ovat korostaneet menojen luonteeseen perustuvaa toimintaohjelman toimien tukikelpoisuutta ottamatta selvää, auttavatko toimet tuottajaorganisaatioita myös saavuttamaan toimintaohjelman tavoitteita. Tästä johtuen jäsenvaltioiden soveltamilla menettelyillä ei voida varmistua siitä, että toimintaohjelman kaikki toimet todennäköisesti ovat vaikuttavia. Jäsenvaltiot eivät ole toimintaohjelmia hyväksyessään soveltaneet moitteettomaan varainhoitoon liittyvää vaikuttavuuden periaatetta. Komission tarkastuksissa on korostettu menojen tukikelpoisuusedellytysten noudattamista eikä sitä, toimivatko jäsenvaltioiden soveltamat toimintaohjelmien hyväksymis- ja seurantamenettelyt siten, että niiden avulla voidaan varmistaa ohjelmien todennäköinen vaikuttavuus.</p>
        <p>88. Tukijärjestelmän täytäntöönpano on ollut kallista jäsenvaltioiden viranomaisille ja tuottajaorganisaatioille. Asetuksissa säädettyjä ohjelmatyön osatekijöitä on toteutettu muodollisesti ja huomattavin kustannuksin, mutta ilman todellista hyötyä. Menojen tukikelpoisuuskriteerit eivät olleet selkeitä, mikä aiheutti epävarmuutta ja lisäsi tarkastusten tarvetta kriteerien noudattamisen varmistamiseksi.</p>
        <p>Ovatko toimintaohjelmissa rahoitetut toimenpiteet olleet vaikuttavia?</p>
        <p>89. Lähes puolessa rahoitetuista toimista tuottajaorganisaatioita on kyetty auttamaan merkittävästi alkutilanteeseen verrattuna vähintään yhden tavoitteen saavuttamisessa yhdestätoista, ja näitä toimia voidaankin pitää vaikuttavina.</p>
        <p>90. Jäsenvaltiot ovat myöntäneet tukea myös sellaisille toimintaohjelmien toimille, joiden vaikuttavuus on ollut heikko ja joiden muutosvaikutus oli niin ollen vähäinen. Tällaisissa tapauksissa tuki olisi vaikuttavampaa, jos se kohdennettaisiin tehokkaammin.</p>
        <p>Tuottajaorganisaatioiden saavuttama edistys</p>
        <p>Ovatko tuottajaorganisaatiot edistyneet tukijärjestelmässä annettujen tavoitteiden saavuttamisessa?</p>
        <p>91. Tuottajaorganisaatiot ovat mukautuneet muuttuvaan kysyntään ja lähentyneet neuvoston asetuksessa annettuja tavoitteita. Toimintaohjelmat ovat yhtenä osatekijänä myötävaikuttaneet tähän kehitykseen. Tuottajaorganisaatioille ja muille hedelmien ja vihannesten tuottajille myönnetään myös maaseudun kehittämisen rahoitusta. Sillä tuetaan samankaltaisia toimia, joilla on samanlaisia tavoitteita kuin toimintaohjelmilla. Markkinavoimien paineessa kaikkien tuottajien on noudatettava tiukempia ympäristönormeja, parannettava tuotteiden laatua ja vähennettävä valvontakustannuksia. Jotkin toimintaohjelmiin liittyvällä tuella aikaansaadut vaikutukset olisivat siis olleet havaittavissa joka tapauksessa.</p>
        <p>92. Vaikka tuottajaorganisaatioiden jäsenet voivat saada yhteisön tukea, suurin osa tärkeimpien hedelmien ja vihannesten tuottajajäsenvaltioiden tuottajista on päättänyt olla liittymättä tuottajaorganisaatioihin. Toistaiseksi useimmissa jäsenvaltioissa ei ole onnistuttu keskittämään tarjontaa kyseisen politiikan avulla. Vuonna 2000 laaditun hedelmä- ja vihannesalaa käsittelevän tilintarkastustuomioistuimen kertomuksen mukaan tuottajaorganisaatiot pitivät kaupan noin 40 prosenttia EU:n hedelmien ja vihannesten tuotannosta. Komission tuoreimpien tietojen mukaan tuottajaorganisaatioiden osuus on enää vain noin kolmannes. Vallitsevan suuntauksen perusteella voidaan todeta, että komission tavoite – kasvattaa tuottajaorganisaatioiden osuus 60 prosenttiin kaupan pidetystä tuotannosta vuoteen 2013 mennessä – ei toteudu.</p>
        <p>93. Komissio ei ole arvioinut, miksi vain pieni osa tuottajista kuuluu tuottajaorganisaatioon. Se ei ole myöskään pyrkinyt selvittämään, onko jäsenvaltioiden soveltamilla menettelyillä voitu taata, että maaseudun kehittämiseen tarkoitettu rahoitus ei ole vähentänyt tuottajien halukkuutta liittyä tuottajaorganisaatioon.</p>
        <p>SUOSITUKSET</p>
        <p>94. Edellä esitetyt päätelmät osoittavat, että politiikan yleistä tavoitetta, joka on tarjonnan keskittäminen tuottajaorganisaatioille, ei ole saavutettu useimmissa jäsenvaltioissa. Komissiolla ei myöskään ole tietoja tähän johtaneista syistä, vaikka nämä tiedot olisivat tarpeen politiikan tarkistamiseksi. Odotettaessa tätä tarkistusta, jossa tulisi ottaa huomioon vuodeksi 2009 kaavaillun tuottajaorganisaatioiden arvioinnin tulokset, komission tulisi esittää ehdotuksia, jolla toimintaohjelmien tukijärjestelmä saataisiin yksinkertaisemmaksi ja vaikuttavammaksi.</p>
        <p>Toimintaohjelmien tuen yksinkertaistaminen ja sen vaikuttavuuden lisääminen</p>
        <p>95. Toimintaohjelman tukijärjestelmän kehittämiseksi komission tulisi tarkastella seuraavien vaihtoehtoisten lähestymistapojen etuja:</p>
        <p>i) tukijärjestelmän yksinkertaistaminen ja sen kustannusten vähentäminen selkeyttämällä menojen tukikelpoisuuskriteereitä ja poistamalla ohjelmointia koskevat vaatimukset;</p>
        <p>ii) tukijärjestelmän yksinkertaistaminen ja tuen vaikuttavuuden parantaminen tarkistamalla toimintaohjelmien tavoitteita ja tukikelpoisuusluetteloita kannustaen näin jäsenvaltioita hyväksymään toimintaohjelmat vaikuttavuuskriteerien perusteella;</p>
        <p>iii) yhdenmukaisuuden lisääminen, hallinnon yksinkertaistaminen ja kustannusten vähentäminen yhdenmukaistamalla järjestelmän menettelyt ja menojen tukikelpoisuussäännöt maaseudun kehittämisen investointitoimenpiteisiin liittyvien menettelyiden ja sääntöjen kanssa.</p>
        <p>96. Komission olisi kerättävä enemmän tietoa toimintaohjelmista ja tuottajaorganisaatioista keskittyen muutamiin sellaisiin keskeisiin indikaattoreihin, joilla se voi valvoa tukijärjestelmän vaikuttavuutta ja saada käyttökelpoista tietoa säännöllisiä arviointeja varten.</p>
        <p>Politiikan parempi kohdentaminen keskittämistä ja mukauttamista koskevien yleisten tavoitteiden saavuttamiseksi</p>
        <p>97. Komission olisi hyödynnettävä vuodeksi 2009 kaavailtua arviointia saadakseen paremman käsityksen siitä, miksi tarjonnan keskittyminen tuottajaorganisaatioille ei ole edistynyt tarkoitetulla tavalla. Sen tulisi arvioida, ovatko tuottajaorganisaatiot parantaneet jäsentensä asemaa muihin tuottajiin nähden ja miten tämän politiikan toteuttaminen rinnakkain maaseudun kehittämisen kanssa on onnistunut.</p>
        <p>98. Jos nämä tutkimukset osoittavat, että tuottajaorganisaatiot ovat vaikuttava menetelmä tuottajien aseman parantamiseksi, politiikka olisi kohdennettava paremmin tämän päämäärän saavuttamiseksi. Komission olisi ehdotettava muutoksia, joilla kannustettaisiin tuottajia liittymään tuottajaorganisaatioihin, varsinkin tärkeimmissä hedelmien ja vihannesten tuottajajäsenvaltioissa. Komission olisi myös tarkasteltava, saavutettaisiinko tuotannon mukauttamista markkinoiden muuttuviin vaatimuksiin koskeva tavoite paremmin, jos tuki kohdennettaisiin mukauttamista eniten tarvitseviin tahoihin. Tämä toteutettaisiin ottamalla tuottajaorganisaatioille myönnettävän rahoituksen yhteydessä käyttöön muitakin kriteereitä kuin liikevaihto.</p>
        <p>Tuottajaorganisaatioiden kannustamiseen liittyvän politiikan kyseenalaistaminen</p>
        <p>99. Lisäksi komission tulisi suunnitellun arvioinnin perusteella määritellä, onko se hyöty, joka syntyy nyt harjoitetun politiikan avulla aikaansaadusta tarjonnan keskittymisestä, riittävän suuri tasapainottamaan sitä epätasapuolisuutta, joka aiheutuu tuen rajoittamisesta tietyn tyyppiseen hedelmien ja vihannesten tuottajien muodostamaan rakenteeseen eli tuottajaorganisaatioihin.</p>
        <p>100. Vuonna 1996 tehtiin linjavalinta, jonka perusteella tuottajaorganisaatioihin kuulumattomat tuottajat jätettiin EU:n tuen ulkopuolelle. Jos komissio ei pysty osoittamaan, että tuottajaorganisaatioille myönnetty tuki todella vahvistaa jäsentuottajien asemaa markkinoilla, muiden tuottajien jättäminen tuen ulkopuolelle olisi asetettava kyseenalaiseksi ja komission olisi tarkasteltava uudelleen EU:n hedelmien ja vihannesten tuottajiin sovellettavaa tukimekanismia.</p>
        <p>Tilintarkastustuomioistuin on hyväksynyt tämän kertomuksen Luxemburgissa 28. kesäkuuta 2006 pitämässään kokouksessa.</p>
        <p>Tilintarkastustuomioistuimen puolesta</p>
        <p>Hubert Weber</p>
        <p>presidentti</p>
        <p>[1] Tuottajille, jotka hintojen ylläpitämiseksi poistavat ylijäämähedelmät ja -vihannekset markkinoilta (yleensä hävittämällä tuotteen), maksetaan korvausta EU:n talousarviosta.</p>
        <p>[2] Tilintarkastustuomioistuin – Vuosikertomus varainhoitovuodelta 2000 (EYVL C 359, 15.12.2001).</p>
        <p>[3] Neuvoston asetus (EY, Euratom) N:o 1605/2002, annettu 25 päivänä kesäkuuta 2002 (EYVL L 248, 16.9.2002, s. 1).</p>
        <p>[4] Neuvoston asetus (EY) N:o 2200/96, annettu 28 päivänä lokakuuta 1996, hedelmä- ja vihannesalan yhteisestä markkinajärjestelystä (EYVL L 297, 21.11.1996, s. 1) ja komission asetus (EY) N:o 1432/2003, annettu 11 päivänä elokuuta 2003, neuvoston asetuksen (EY) N:o 2200/96 soveltamista koskevista yksityiskohtaisista säännöistä tuottajaorganisaatioiden hyväksynnän ja tuottajaryhmittymien esihyväksynnän osalta (EUVL L 203, 12.8.2003, s. 18).</p>
        <p>[5] Tuottajaorganisaatioiden toimintaohjelmiin on hyväksytty eräitä poikkeuksia. Ks. kohta 42.</p>
        <p>[6] Luxemburgissa ei ole tuottajaorganisaatioita.</p>
        <p>[7] Asetus (EY) N:o 2200/96.</p>
        <p>[8] Komission asetus (EY) N:o 411/1997, annettu 3 päivänä maaliskuuta 1997 (EYVL L 62, 4.3.1997, s. 9), korvattu komission asetuksella (EY) N:o 1433/2003, annettu 11 päivänä elokuuta 2003, neuvoston asetuksen (EY) N:o 2200/96 soveltamista koskevista yksityiskohtaisista säännöistä toimintarahastojen, toimintaohjelmien ja taloudellisen tuen osalta (EUVL L 203, 12.8.2003, s. 25).</p>
        <p>[9] Tilintarkastustuomioistuin on ilmoittanut jäsenvaltioille niitä koskevat erityiset havainnot.</p>
        <p>[10] Jäsenvaltiot totesivat, että täytäntöönpanoasetuksessa vahvistettujen määräaikojen mukaisesti loppukertomukset toimitetaan jäsenvaltioille vasta sen jälkeen, kun ne ovat jo hyväksyneet kyseisen tuottajaorganisaation seuraavan toimintaohjelman. Vaikka asetusta on muutettu useita kertoja vuoden 1997 jälkeen, tätä epäjohdonmukaisuutta ei ole korjattu. Arviointikertomukset voitaisiin toimittaa jäsenvaltioille aikaisemmin ohjelman viimeisen soveltamisvuoden aikana, esimerkiksi samaan aikaan seuraavaa ohjelmakautta koskevan pyynnön kanssa.</p>
        <p>[11] Tämä koskee erityisesti kansallista maksajavirastoa.</p>
        <p>[12] Vuosittain on tarkastettava vähintään 20 prosenttia tuottajaorganisaatioista, joiden osuus on 30 prosenttia asianomaisista menoista.</p>
        <p>[13] Komissio jätti tämän menon tilien tarkastamis- ja hyväksymismenettelyn ulkopuolelle sillä perusteella, että ohjelmalla ei ollut useita tavoitteita, kuten asetuksessa edellytetään. Vuonna 2002 Espanjan viranomaiset rajoittivat kierrätettäviin pakkauksiin käytettävät menot enintään 35 prosenttiin kutakin toimintaohjelmaa kohti, jotta kaikkien Espanjan tuottajaorganisaatioiden kohtelu olisi tasapuolista.</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>VAIKUTTAVIEN TOIMINTAOHJELMIEN HYVÄKSYNTÄÄ KOSKEVAT TARKASTUSPERUSTEET</p>
        <p>Asetuksen noudattaminen | Toiminnan tarkastusta koskevat lisäperusteet |</p>
        <p>Tuottajaorganisaation alkutilanne</p>
        <p>1.Toimintaohjelmaan tulisi sisältyä kuvaus alkutilanteesta, erityisesti tuotannon, kaupan pitämisen ja laitteiden osalta. | 1.Kuvauksen tulisi osoittaa alkutilanne toimintaohjelmien jokaiseen tavoitteeseen nähden.2.Kuvauksessa olisi asetettava taso, johon tavoitteiden saavuttamista voidaan verrata. |</p>
        <p>Toimintaohjelman tavoitteet</p>
        <p>1.Toimintaohjelmiin olisi sisällyttävä useita 11:stä yhteisön tavoitteesta (ympäristötavoite on pakollinen).2.Toimintaohjelmassa olisi kuvailtava ohjelman tavoitteet, niin että tuotanto- ja markkinanäkymät tulevat otetuiksi huomioon.3.Jäsenvaltion olisi tarkastettava, että tavoitteet ovat asetuksen mukaiset. | 1.Tavoitteiden tulisi olla SMART-tavoitteiden mukaiset: erityiset siten, että tuottajaorganisaation tavoitteet eivät jää epäselviksi; mitattavissa olevat (ja ajallisesti määrätyt), jotta niiden edistymistä voidaan valvoa; ohjelmissa ehdotettujen toimien täytäntöönpanon myötä toteutettavissa olevat ja asiaan kuuluvat, eli tuottajaorganisaation tilanteen ja markkinanäkymien sekä EU:n 11 tavoitteen kanssa yhdenmukaiset.2.Olisi asetettava erityisesti välitavoitteita, indikaattoreita tai määrällisiä tavoitteita, jotta ohjelman saavutuksia voidaan seurata ja osoittaa jäsenvaltioille ohjelman oletettavissa olevat vaikutukset sen tavoitteisiin. |</p>
        <p>Toimintaohjelman toimet</p>
        <p>1.Toimintaohjelmien tulisi sisältää yksityiskohtainen kuvaus toimista.2.Jäsenvaltioiden olisi tarkastettava ohjelman tekninen laatu ja sen sisältämien arvioiden perustelut. | 1.Toimet olisi selostettava riittävän tarkasti, jotta jäsenvaltiot voivat varmistaa, että ohjelman tavoitteet ovat todennäköisesti toteutettavissa ehdotettujen toimien avulla. |</p>
        <p>Loppukertomukset (tuottajaorganisaation ohjelman lopussa laatimat arvioinnit)</p>
        <p>1.Tuottajaorganisaatioiden olisi laadittava vuosikertomukset, joissa selostetaan ohjelman täytäntöönpanoa, ja esitettävä loppukertomuksessa arvio siitä, missä määrin ohjelman tavoitteita on saavutettu. | 1.Jäsenvaltioiden tulisi ottaa loppukertomukset huomioon hyväksyessään uusia ohjelmia tai muutoksia nykyiseen ohjelmaan, jotta ohjelmat eivät sisältäsi toimia, joiden vaikuttavuus on epätodennäköinen (niin kyseisen kuin muidenkin tuottajaorganisaatioiden kannalta).2.Jäsenvaltioiden ja komission olisi käytettävä loppukertomuksen tietoja valvoessaan politiikan vaikuttavuutta (sitä, missä määrin tuottajaorganisaatiot ovat saavuttaneet toimintaohjelmien tavoitteita). |</p>
        <p>Toimintaohjelmien hyväksyntä</p>
        <p>1.Jäsenvaltioiden olisi tarkastettava edellä mainittujen vaatimusten lisäksi ohjelman taloudellinen johdonmukaisuus2.…sekä ehdotettujen menojen tukikelpoisuus.3.Jäsenvaltioiden olisi hyväksyttävä tai hylättävä ohjelma tai vaadittava siihen muutoksia.4.Jäsenvaltioiden olisi varmistettava, että tuki myönnetään moitteettoman varainhoidon periaatteiden – taloudellisuus, tehokkuus ja vaikuttavuus – mukaisesti. | 1.Jäsenvaltioiden olisi hyväksyttävä sellaiset toimet, joiden osalta tuottajaorganisaatio on osoittanut riittävällä tavalla, että niiden avulla pystytään todennäköisesti merkittävässä määrin edistämään toimintaohjelmien tavoitteiden saavuttamista kohtuullisin kustannuksin.2.Toimintaohjelmien hyväksyntää koskevat päätökset olisi dokumentoitava asianmukaisesti, jotta voidaan osoittaa, että ne on tehty moitteettoman varainhoidon periaatteita noudattaen. |</p>
        <p>--------------------------------------------------</p>
        <p>KOMISSION VASTAUKSET</p>
        <p>TIIVISTELMÄ</p>
        <p>I. Ohjelmasta myönnetään rahoitustukea toimintaohjelmiin, joiden kohteena ovat tuottajaorganisaatioiden kautta tuotteitaan markkinoivat hedelmien ja vihannesten tuottajat. Ohjelman tarkoituksena on auttaa hajanaista toimialaa parantamaan asemaansa markkinoilla, joita hallitsee suhteellisen pieni määrä suuria ostajia.</p>
        <p>III. Komissio toteaa tilintarkastustuomioistuimen huolen perustelluksi. Kuitenkin tilintarkastustuomioistuimen tarkastamista tapauksista yli 70 prosenttia oli sellaisia, joiden osalta voitiin joko selvästi havaita tai olettaa, että tavoitteiden saavuttamisessa on jonkin verran edistytty (ks. 54 kohta).</p>
        <p>Komissio on ottanut käyttöön tukikelpoisuusluettelot, joissa (mahdollisuuksien mukaan) selvitetään, mitä voidaan rahoittaa. Kansallisten viranomaisten tehtävänä on varmistaa, että niiden hyväksymät ohjelmat ovat sekä näiden suuntaviivojen että asetuksissa säädettyjen yleistavoitteiden mukaiset. Jäsenvaltiot päättävät omista tarkemmista hallinnollisista järjestelyistään, ja komissio tarkistaa, että nämä järjestelyt ovat asetusten mukaiset.</p>
        <p>IV. Tilien tarkastamiskäynneillä ja aineistojen tarkastuksissa komissio on erityisesti varmistanut, että jäsenvaltioiden hallinnointi- ja valvontajärjestelmät takaavat kohtuudella kirjattujen menojen sääntöjenmukaisuuden. Tämän johdosta on tarvittaessa arvioitu toimintaohjelmien hyväksymis- ja seurantamenettelyjen sääntöjenmukaisuus. Järjestelmiin liittyviä heikkouksia seurataan tilien tarkastamis- ja hyväksymismenettelyssä ja niiden johdosta tehdään tarpeen mukaan korjauksia kyseisen jäsenvaltion osalta.</p>
        <p>Jaetun hallinnoinnin järjestelmässä jäsenvaltiot ovat ensi sijassa vastuussa toimien vaikuttavuuden arvioinnista ja valvonnasta. Komissio keskustelee jäsenvaltioiden kanssa säännöllisesti tukiohjelman toimivuudesta, myös vaikuttavuuteen liittyvistä kysymyksistä, hallinnointikomitean kokouksissa ja kahdenvälisesti.</p>
        <p>Vaikuttavuutta koskevaa kysymystä käsitellään lisäksi vaikutuksia koskevassa arvioinnissa ja tulevassa ohjelman arvioinnissa, jossa tuomioistuimen huomautukset otetaan huomioon. Huomiota kiinnitetään entistä enemmän tulevaan uudistukseen, jossa jäsenvaltioiden itse toteuttaman raportoinnin ja seurannan vaatimuksista tehdään jäsenvaltioiden kannalta tehokkaampia välineitä politiikan vaikuttavuuden arviointia varten.</p>
        <p>V. Komissio panee tyydytyksellä merkille, että tilintarkastustuomioistuimen huomiot antavat myönteisen yleiskuvan tuottajaorganisaatioiden yhteisön tuella saavuttamasta edistymisestä. Komissio huomauttaa myös, että lähes kolmessa neljäsosassa tuomioistuimen tarkastamista toimista oli edistytty jonkin verran ohjelman tavoitteiden saavuttamisessa.</p>
        <p>Komissio katsoo, että vaikka jokin toimi ei ehkä näytä edistävän merkittävästi neuvoston asetuksen 15 artiklan 4 kohdassa tarkoitettujen tavoitteiden saavuttamista, tuki olisi katsottava vaikuttavaksi, jos sen avulla on lisätty tuottajien tuloja parantamalla heidän kilpailukykyään, mikä on yksi toimintapoliittisista yleistavoitteista. Komissio on kuitenkin samaa mieltä siitä, että paremmin kohdennetun tuen vaikutus voi olla suurempi. Komissio aikookin käsitellä tätä kysymystä parhaillaan toteutettavassa vaikutuksia koskevassa arvioinnissa.</p>
        <p>VI. Tilintarkastustuomioistuimen mainitsemien tietolähteiden lisäksi on olemassa laadun parantamista koskevaan tavoitteeseen liittyviä välillisiä indikaattoreita (maantieteellisten indikaattorien suurempi määrä ja hedelmä- ja vihannestuotteiden laatumerkinnät), vaikka näistä tiedoista ei käy erikseen ilmi tuottajaorganisaatioiden saavuttama edistyminen.</p>
        <p>VII. Komissio on tilintarkastustuomioistuimen tavoin huolissaan 60 prosentin tavoitteen saavuttamisesta. Se katsoo kuitenkin, että asia on monimutkaisempi. Kyseistä tavoitetta on käytetty hyvin monella tavalla eri jäsenvaltioissa eivätkä tulokset ole pelkästään kielteisiä. Komissio haluaisi korostaa muita, rohkaisevampia tietoja, erityisesti tuottajaorganisaatioiden yhdistysten muodostamista ja suurten tuottajaorganisaatioiden perustamista eräissä jäsenvaltioissa (erityisesti Belgiassa, Alankomaissa ja Italiassa) vuonna 1996 toteutetun politiikkauudistuksen seurauksena. Eräät näistä organisaatioista pystyvät jo toimimaan vastapainona suurten vähittäisliikkeiden neuvotteluvoimalle.</p>
        <p>Tämä toimintapoliittinen lähestymistapa on edelleen paras väline tasapainoisemman tuotantoketjun toteuttamiseksi (tuottajien ja kuluttajien välille), kun otetaan huomioon Dohan kehitysohjelman mukainen parempi markkinoille pääsy ja kysyntäpuolen entistä suurempi keskittyneisyys. Yksi tulevan uudistuksen tavoitteita on poistaa heikkoudet ja vahvistaa käytettävissä olevia välineitä suosimalla erityisesti tuottajaorganisaatioiden keskittymiä, tuottajaorganisaatioiden yhdistyksiä, tuottajaorganisaatioiden välistä yhteistyötä ja kansainvälisiä tuottajaorganisaatioita.</p>
        <p>VIII. Komissio toteuttaa vaikutuksia koskevan arvioinnin valmistellessaan vuoden 2006 loppupuolella tehtävää yhteisen markkinajärjestelyn uudistusehdotusta. Komissio on samaa mieltä tilintarkastustuomioistuimen suositusten mukaisista tavoitteista ja aikoo tutkia vaikutusten arvioinnin yhteydessä, mikä olisi paras tapa saavuttaa kyseiset tavoitteet.</p>
        <p>IX.–XI. Komissio lisää tietojen keräämiseen ja indikaattorien kehittämiseen tarvittavaa kapasiteettia. Tietojen luotettavuuden parantamiseksi maatalouden pääosasto aloittaa vuonna 2006 tietotekniikkahankkeen toimivan tietokannan käyttöön ottamiseksi vuonna 2007.</p>
        <p>Arvioinnin laajuus määritetään ja arviointikysymykset laaditaan tarjouseritelmän valmistelun aikana. Tällöin otetaan huomioon tilintarkastustuomioistuimen esittämät huomautukset.</p>
        <p>JOHDANTO</p>
        <p>1. Neuvoston asetuksessa (EY) N:o 2200/96 säädetään erilaisista käyttötavoista markkinoilta poistetuille tuotteille: ilmaisjakelu hyväntekeväisyysorganisaatioiden välityksellä, koulut, käyttö muihin tarkoituksiin kuin ihmisravinnoksi, rehut, jalostusteollisuus ja (mutta ei pelkästään) käyttö kompostoitavaksi tai muuhun luonnollista hajoamista hyödyntävään prosessiin.</p>
        <p>5. Yhteistä markkinajärjestelyä uudistettiin viimeksi vuonna 1996 ennen kuin varainhoitoasetuksen tarkemmat vaatimukset tulivat voimaan vuonna 2002.</p>
        <p>Varainhoitoasetuksen muutosten vuoksi tavoitteita pohditaan uudelleen seuraavassa yhteisen markkinajärjestelyn uudistuksessa, joka on määrä toteuttaa vuoden 2006 lopussa.</p>
        <p>ENSIMMÄINEN OSA: TOIMINTAOHJELMIEN VAIKUTTAVUUS</p>
        <p>20. Komissio myöntää, että sillä on lopullinen vastuu EU:n talousarvion toteuttamisesta moitteettoman varainhoidon periaatteiden mukaisesti EY:n perustamissopimuksen 274 artiklan ja Euratomin perustamissopimuksen 179 artiklan nojalla. Tilien tarkastamis- ja hyväksymismenettelyjen ja muiden varainhoitoasetuksen 53 artiklan 5 kohdan mukaisten rahoituskorjausten soveltamisen tulokset ovat osa näitä puitteita. Yhteisen maatalouspolitiikan rahoituksesta annetun neuvoston asetuksen (EY) N:o 1290/2005 mukaan maksajavirastojen johtajien on allekirjoitettava tarkastuslausuma. Tämä käytäntö vastaa jaetun hallinnoinnin järjestelmässä komission pääjohtajien antamaa tarkastuslausumaa.</p>
        <p>21. Erityistarkastajien mukaantulo tilintarkastusryhmään lisäsi jäsenvaltioiden menettelyihin kohdistuvien komission tarkastusten tehokkuutta. Hedelmä- ja vihannesalalla tilintarkastuksesta vastaavaa ryhmää, johon erityistarkastajat kuuluvat, vahvistettiin vuonna 2000.</p>
        <p>22.–23. Tilien tarkastamiskäynneillä ja aineistojen tarkastuksissa komissio on erityisesti varmistanut, että jäsenvaltioiden hallinnointi- ja valvontajärjestelmät takaavat kohtuudella kirjattujen menojen sääntöjenmukaisuuden. Tämän johdosta on tarvittaessa arvioitu toimintaohjelmien hyväksymis- ja seurantamenettelyjen sääntöjenmukaisuus. Järjestelmiin liittyviä heikkouksia seurataan tilien tarkastamis- ja hyväksymismenettelyssä ja niiden johdosta tehdään tarpeen mukaan korjauksia kyseisen jäsenvaltion osalta.</p>
        <p>Jaetun hallinnoinnin järjestelmässä jäsenvaltioilla olisi oltava riittävät valvontajärjestelmät, sillä ne ovat ensi sijassa vastuussa toimien vaikuttavuuden arvioinnista ja valvonnasta. Yhdennetyn sisäisen valvonnan kehyksen luomiseksi annetun komission toimintasuunnitelman (KOM(2006) 9) tavoitteena on vahvistaa jäsenvaltioiden vastuuta parlamentin vaatimusten mukaisesti.</p>
        <p>Komissio keskustelee jäsenvaltioiden kanssa säännöllisesti tukiohjelman toimivuudesta, myös vaikuttavuuteen liittyvistä kysymyksistä, hallinnointikomitean kokouksissa ja kahdenvälisesti.</p>
        <p>Vaikuttavuutta koskevaa kysymystä käsitellään lisäksi vaikutuksia koskevassa arvioinnissa ja tulevassa ohjelman arvioinnissa.</p>
        <p>Laatikko 9:</p>
        <p>Komissio huomauttaa, että toimen muiden tavoitteiden osalta tilintarkastustuomioistuimen mukaan toimella ja %quot%tuotantokustannusten alentamisella%quot% sekä välillisesti toimella ja %quot%tuotteen laadun parantamisella%quot% oli yhteys ja sen vuoksi toimi %quot%lisäsi tuotteiden kaupallista arvoa%quot%.</p>
        <p>38.–40. Komissio toteaa tilintarkastustuomioistuimen huolen perustelluksi. Kuitenkin tilintarkastustuomioistuimen tarkastamista tapauksista yli 70 prosenttia oli sellaisia, joiden osalta voitiin joko selvästi havaita tai olettaa, että tavoitteiden saavuttamisessa on jonkin verran edistytty (ks. 54 kohta).</p>
        <p>Päätös sisällyttää komission asetukseen tukikelpoisuusluettelot (%quot%myönteinen%quot% luettelo) sekä luettelo toimista, joihin ei voida myöntää tukea, paransi oikeusvarmuutta sekä jäsenvaltioiden hallinnon että tuottajaorganisaatioiden kannalta. Tätä lähestymistapaa ei koskaan tarkoitettu vaihtoehdoksi jäsenvaltioiden velvollisuudelle hyväksyä toimintaohjelmat suhteessa tuottajaorganisaatioiden alkuperäiseen tilanteeseen ja tavoitteisiin.</p>
        <p>41. Komission erityisesti vuosina 1997–2000 julkaisemissa tulkitsevissa huomautuksissa käsiteltiin monenlaisia asioita, kuten tukikelpoisuutta ja laajemmassa määrin tuottajaorganisaatioiden hyväksymistä koskevaa asetuksen (EY) N:o 2200/96 11 artiklaa.</p>
        <p>43. Päätös sisällyttää komission asetukseen tukikelpoisuusluettelot (%quot%myönteinen%quot% luettelo) sekä luettelo toimista, joihin ei voida myöntää tukea, paransi oikeusvarmuutta sekä jäsenvaltioiden hallinnon että tuottajaorganisaatioiden kannalta. Tätä lähestymistapaa ei koskaan tarkoitettu vaihtoehdoksi jäsenvaltioiden velvollisuudelle hyväksyä toimintaohjelmat suhteessa tuottajaorganisaatioiden alkuperäiseen tilanteeseen ja tavoitteisiin.</p>
        <p>Laatikko 13:</p>
        <p>Kuormalavojen ostaminen katsotaan yleensä investoinniksi sekä tässä ohjelmassa että maaseudun kehittämisohjelmassa, joten se olisi tukikelpoinen toimi.</p>
        <p>44. Komissio on ottanut käyttöön tukikelpoisuusluettelot, joissa (mahdollisuuksien mukaan) selvitetään, mitä voidaan rahoittaa. Kansallisten viranomaisten tehtävänä on varmistaa, että niiden hyväksymät ohjelmat ovat sekä näiden suuntaviivojen että asetuksissa säädettyjen yleistavoitteiden mukaiset. Jäsenvaltiot päättävät omista tarkemmista hallinnollisista järjestelyistään, ja komissio tarkistaa, että nämä järjestelyt ovat asetusten mukaiset.</p>
        <p>Tukikelpoisuusluettelot ja ohjelmointimalli eivät välttämättä ole ristiriidassa keskenään. Molempia järjestelyjä käytetään tiukkarakenteisemmissa ohjelmissa (kuten maaseudun kehittämisohjelmassa).</p>
        <p>45. Asetuksissa on annettu kattavat säännöt tälle toimenpiteelle.</p>
        <p>Se, että jäsenvaltiot ja komission tilintarkastajat ovat löytäneet edelleen esimerkkejä menoista, jotka eivät ole tukikelpoisia, näyttää olevan kaikkien tukiohjelmien peruspiirre eikä pelkästään tämän ohjelman erikoisuus. Komissio huomauttaa lisäksi, että jäsenvaltiot ovat useissa tapauksissa tulkinneet EU:n lainsäädäntöä hyvin laajasti.</p>
        <p>46. Tarkastusten lukumäärä on säädetty yhteisön oikeudessa kohtuulliseksi. Komission mielestä eräiden jäsenvaltioiden tapa tehdä enemmän tarkastuskäyntejä ei ole merkki tukikelpoisuuden epävarmuudesta ja siihen liittyvistä riskeistä.</p>
        <p>47. Innovatiiviset toimenpiteet voivat jo luonteensa vuoksi koetella tukikelpoisuuden rajoja. Komissiolle ei ole kuitenkaan ilmoitettu ongelmista, jotka olisivat johtuneet siitä, että nämä toimenpiteet oli sisällytetty toimintaohjelmiin.</p>
        <p>48. Se, että tuottajaorganisaatioiden jäsenten on katettava 50 prosenttia ohjelman kustannuksista, toimii vastapainona riskille, että tuensaajat valitsevat tehottomia toimia, kunhan tuottajaorganisaatioiden tavoitteet ovat samat kuin yhteisen markkinajärjestelyn tavoitteet. Jäsenvaltioiden on lisäksi noudatettava tarkkoja velvoitteita, kuten ilmenee 18 kohdasta.</p>
        <p>49. Yhteisen markkinajärjestelyn yleistavoitteena on aina ollut viljelijöiden tulotason parantaminen markkinoiden, ei tuen kautta. Tämä parantaa heidän kilpailukykyään. Tältä osin lienee kohtuullista, että viljelijät käyttävät tukia nykyisten toimintojensa kustannusten kattamiseen, vaikka tämä ei näyttäisi merkittävältä edistykseltä alkutilanteeseen verrattuna asetuksissa säädettyjen yhdentoista erityistavoitteen osalta. Toimintarahastoista annetun tuen on eräitä poikkeuksia lukuun ottamatta kohdistuttava rakenteellisiin parannuksiin, ei juokseviin menoihin.</p>
        <p>Kierrätettäviä pahvilaatikoita koskeva esimerkki kuvaa selvästi komission toimintatapaa tältä osin. Komissio ehdotti vuonna 2004, että tukikelpoisuussääntöjä muutettaisiin niin, että pakkausten kustannusten tukemisen sijaan tuettaisiin kierrätettävien pakkausten ympäristöhallinnointia. Tavoitteena oli lopettaa eräissä jäsenvaltioissa havaitut sääntöjenvastaisuudet ja sitoa menot lähemmin ympäristönsuojeluun. Kuten alaviitteessä mainittiin, komissio teki rahoitusoikaisun vuonna 2001.</p>
        <p>51.–52. Tulevassa uudistuksessa voitaisiin kiinnittää enemmän huomiota tapaan, jolla jäsenvaltioiden itse toteuttaman raportoinnin ja seurannan vaatimuksista saataisiin jäsenvaltioille tehokkaampia välineitä politiikan vaikuttavuuden arviointia varten.</p>
        <p>Komissio on sisällyttänyt arviointiohjelmaansa sitoumuksen aloittaa hedelmä- ja vihannesalan yhteisen markkinajärjestelyn piiriin kuuluvien markkinatoimenpiteiden arviointi. Tuottajaorganisaatioita koskeva arviointi käynnistyy vuonna 2007, ja loppuraportin on määrä valmistua vuonna 2009.</p>
        <p>54. Tämä tarkoittaa sitä, että 71 prosentissa eli lähes kolmessa neljäsosassa valituista toimista on edistytty – vaihtelevassa määrin – ohjelmatavoitteiden saavuttamisessa.</p>
        <p>57.–58. Komissio katsoo, että vaikka toimi ei ehkä näytä edistävän merkittävästi neuvoston asetuksen 15 artiklan 4 kohdassa tarkoitettujen tavoitteiden saavuttamista, tuki olisi katsottava vaikuttavaksi, jos sen avulla on lisätty tuottajien tuloja parantamalla heidän kilpailukykyään, mikä on yksi toimintapoliittisista yleistavoitteista.</p>
        <p>Laatunormit muuttuvat alalla nopeasti, ja laatutason säilyttäminen (tiukkenevien) laatuvaatimusten mukaisena on merkki edistymisestä.</p>
        <p>61. Päätös sisällyttää komission asetukseen tukikelpoisuusluettelot (%quot%myönteinen%quot% luettelo) sekä luettelo toimista, joihin ei voida myöntää tukea, paransi oikeusvarmuutta sekä jäsenvaltioiden hallinnon että tuottajaorganisaatioiden kannalta. Tukikelpoisuusluettelot eivät vapauta jäsenvaltioita vastuusta varmistaa, että se, mikä hyväksytään, on todennäköisesti sekä tukikelpoista että vaikuttavaa, eikä sitä pitäisi nähdä komission hyväksyntänä %quot%tukikeskeiselle lähestymistavalle%quot%.</p>
        <p>62. Komissio on ottanut käyttöön tukikelpoisuusluettelot, joissa (mahdollisuuksien mukaan) selvitetään, mitä voidaan rahoittaa. Kansallisten viranomaisten tehtävänä on varmistaa, että niiden hyväksymät ohjelmat ovat sekä näiden suuntaviivojen että asetuksissa säädettyjen yleistavoitteiden mukaiset. Jäsenvaltiot päättävät omista tarkemmista hallinnollisista järjestelyistään, ja komissio tarkistaa, että nämä järjestelyt ovat asetusten mukaiset.</p>
        <p>Tukikelpoisuusluettelot ja ohjelmointimalli eivät välttämättä ole ristiriidassa keskenään. Molempia järjestelyjä käytetään tiukkarakenteisemmissa ohjelmissa (kuten maaseudun kehittämisohjelmassa).</p>
        <p>63. Komissio katsoo, että vaikka jokin toimi ei ehkä näytä edistävän merkittävästi neuvoston asetuksen 15 artiklan 4 kohdassa tarkoitettujen tavoitteiden saavuttamista, tuki olisi katsottava vaikuttavaksi, jos sen avulla on lisätty tuottajien tuloja parantamalla heidän kilpailukykyään, mikä on yksi toimintapoliittisista yleistavoitteista.</p>
        <p>Tuen parempaa kohdentamista pohditaan yhteisen markkinajärjestelyn tulevassa uudistuksessa.</p>
        <p>TOINEN OSA: TUOTTAJAORGANISAATIOIDEN SAAVUTTAMA EDISTYS</p>
        <p>69. Tulevassa uudistuksessa voitaisiin kiinnittää enemmän huomiota tapaan, jolla jäsenvaltioiden itse toteuttaman raportoinnin ja seurannan vaatimuksista saataisiin jäsenvaltioille tehokkaampia välineitä politiikan vaikuttavuuden arviointia varten.</p>
        <p>Komissio on sisällyttänyt arviointiohjelmaansa sitoumuksen aloittaa hedelmä- ja vihannesalan yhteisen markkinajärjestelyn piiriin kuuluvien markkinatoimenpiteiden arviointi. Tuottajaorganisaatioita koskeva arviointi käynnistyy vuonna 2007, sopimus on määrä tehdä vuonna 2008 ja loppuraportti valmistuu vuonna 2009.</p>
        <p>71. Toimintaohjelmia koskevien tietojen kerääminen on osa politiikan toteuttamisen seurantaa. Se noudattaa panos–tuotos-ajattelutapaa (kuinka paljon rahaa käytetään (panos) ja mihin toimintoihin (tuotos)). Arvioinnissa korostetaan enemmän tavoitteita ja vaikutuksia.</p>
        <p>72. Komissio on samaa mieltä tilintarkastustuomioistuimen kanssa siitä, että jäsenvaltioiden raporttien sisältämien tietojen määrä edellyttää toimivaa hallinnon tietojärjestelmää. Komissio pyrkii edelleen parantamaan tietojen hallintaa ja luotettavuutta. Tulevaisuutta tarkasteltaessa on huomattava, että maatalouden pääosasto aloittaa vuonna 2006 tietotekniikkahankkeen yksityiskohtaisen tietokannan käyttöönottamiseksi vuonna 2007.</p>
        <p>74. Laadun parantamista koskevaa tavoitetta varten on välillisiä indikaattoreita (maantieteellisten indikaattorien suurempi määrä ja hedelmä- ja vihannestuotteiden laatumerkinnät), vaikka näistä tiedoista ei käy erikseen ilmi tuottajaorganisaatioiden saavuttama edistyminen.</p>
        <p>76. Tuotteiden markkinoilta poistamisen väheneminen (sekä määrän että kustannusten suhteen) on osoitus tarjonnan sopeuttamisesta kysyntään. Markkinoilta poistamisen jyrkkä väheneminen ilmenee myös tähän tarkoitukseen osoitettujen toimintarahastojen osuuden vähäisyydestä (vain 2 prosenttia, kun yläraja on 30 prosenttia).</p>
        <p>78. Komissio on tilintarkastustuomioistuimen tavoin huolissaan asiasta. Se katsoo kuitenkin, että asia on monimutkaisempi. Kyseistä tavoitetta on käytetty hyvin monella tavalla eri jäsenvaltioissa eivätkä tulokset ole pelkästään kielteisiä. Komissio haluaisi korostaa muita, rohkaisevampia tietoja, erityisesti tuottajajärjestöjen yhdistysten muodostamista ja suurten tuottajajärjestöjen perustamista eräissä jäsenvaltioissa (erityisesti Belgiassa, Alankomaissa ja Italiassa) vuonna 1996 toteutetun politiikkauudistuksen seurauksena. Eräät näistä järjestöistä pystyvät jo toimimaan vastapainona suurten vähittäisliikkeiden neuvotteluvoimalle.</p>
        <p>79. Tietojen luotettavuuden parantamiseksi maatalouden pääosasto aloittaa vuonna 2006 tietotekniikkahankkeen toimivan tietokannan käyttöön ottamiseksi vuonna 2007.</p>
        <p>80. Komissio on tietoinen tästä kysymyksestä, ja se on yksi tärkeimmistä aiheista, joita käsitellään yhteisen markkinajärjestelyn tulevan uudistuksen yhteydessä.</p>
        <p>81. Näitä kysymyksiä käsitellään tulevassa arvioinnissa.</p>
        <p>82. Tuottajaorganisaatioita koskeva arviointi sisältyy maatalouden pääosaston vuoden 2007 arviointiohjelmaan. Sopimus on määrä tehdä vuonna 2008 ja raportti laatia vuonna 2009. Tilintarkastustuomioistuimen huomautukset otetaan huomioon arvioinnin laajuuden määrittelyssä ja arviointikysymysten laadinnassa.</p>
        <p>83. Komissio arvioi tuottajaorganisaatioiden kaupan pitämän tuotannon arvon kehityksen niiden tuottajien osalta, jotka eivät olleet tuottajaorganisaation jäseniä. Riippuen tuottajaorganisaatioiden roolista tulevassa uudistuksessa komissio on valmis tarkastelemaan, voidaanko tulotietoja saada suoremmin. Asia edellyttää keskusteluja ja yhteistyötä jäsenvaltioiden kanssa.</p>
        <p>84.–85. Poikkeukset on perusteltava riippumattomien kriteerien avulla sen jälkeen kun jäsenvaltioita on kuultu. Komission yksiköt osallistuvat järjestelmällisesti jäsenvaltioiden tekemien poikkeushakemusten ennakkoarviointiin.</p>
        <p>Komissio pyysi jäsenvaltioita jakamaan maaseudun kehittämisohjelmien toimenpiteet selvästi niiden luonteen tai arvon mukaan. Tällä perusteella määritetään, myönnetäänkö toimenpiteeseen tukea maaseudun kehittämisohjelmasta vai toimintaohjelmasta.</p>
        <p>86. Neuvoston asetuksen (EY) N:o 1257/1999 37 artiklan 3 kohdan mukaan maaseudun kehitysohjelmasuunnittelun tehtävänä on osoittaa, että poikkeushakemus ei vaikuta ensimmäisen ja toisen pilarin väliseen johdonmukaisuuteen. Hedelmä- ja vihannesalan yhteisen markkinajärjestelyn ja maaseudun kehittämisohjelmien välistä johdonmukaisuutta arvioidaan osana laajempaa, parhaillaan toteutettavaa vaikutusten arviointia.</p>
        <p>PÄÄTELMÄT</p>
        <p>87. Jaetun hallinnoinnin järjestelmässä jäsenvaltiot ovat ensi sijassa vastuussa toimien vaikuttavuuden arvioinnista ja valvonnasta. Komissio keskustelee hallinnointikomitean kokouksissa säännöllisesti jäsenvaltioiden kanssa tukiohjelman toimivuudesta, myös vaikuttavuuteen liittyvistä kysymyksistä. Selvennystä edellyttäviä asioita käsitellään lisäksi komission ja jäsenvaltioiden kahdenvälisissä kokouksissa.</p>
        <p>Tilien tarkastamiskäynneillä ja aineistojen tarkastuksissa komissio on erityisesti varmistanut, että jäsenvaltioiden hallinnointi- ja valvontajärjestelmät takaavat kohtuudella kirjattujen menojen sääntöjenmukaisuuden. Tämän johdosta on tarvittaessa arvioitu toimintaohjelmien hyväksymis- ja seurantamenettelyjen sääntöjenmukaisuus. Järjestelmiin liittyviä heikkouksia seurataan tilien tarkastamis- ja hyväksymismenettelyssä ja niiden johdosta tehdään tarpeen mukaan korjauksia kyseisen jäsenvaltion osalta.</p>
        <p>88. Komissio toteaa tilintarkastustuomioistuimen huolen perustelluksi. Kuitenkin tilintarkastustuomioistuimen tarkastamista tapauksista yli 70 prosenttia oli sellaisia, joiden osalta voitiin joko selvästi havaita tai olettaa, että tavoitteiden saavuttamisessa on jonkin verran edistytty.</p>
        <p>Komissio on ottanut käyttöön tukikelpoisuusluettelot, joissa (mahdollisuuksien mukaan) selvitetään, mitä voidaan rahoittaa. Kansallisten viranomaisten tehtävänä on varmistaa, että niiden hyväksymät ohjelmat ovat sekä näiden suuntaviivojen että asetuksissa säädettyjen yleistavoitteiden mukaiset. Jäsenvaltiot päättävät omista tarkemmista hallinnollisista järjestelyistään, ja komissio tarkistaa, että nämä järjestelyt ovat asetusten mukaiset. Asetuksissa säädetty tarkastusten lukumäärä on kohtuullinen. Komission vuonna 2005 tekemistä tilien tarkastuskäynneistä johtuvista huomautuksista ilmenee useita tapauksia, joissa jäsenvaltiot ovat tulkinneet EU:n lainsäädäntöä hyvin laajasti.</p>
        <p>89. Komissio panee tyydytyksellä merkille, että tilintarkastustuomioistuimen huomiot antavat myönteisen yleiskuvan tuottajajärjestöjen yhteisön tuen avulla saavuttamasta edistymisestä.</p>
        <p>90. Komissio katsoo, että vaikka jokin toimi ei ehkä näytä edistävän merkittävästi neuvoston asetuksen 15 artiklan 4 kohdassa tarkoitettujen tavoitteiden saavuttamista, tuki olisi katsottava vaikuttavaksi, jos sen avulla on lisätty tuottajien tuloja parantamalla heidän kilpailukykyään, mikä on yksi toimintapoliittisista yleistavoitteista. Komissio on kuitenkin samaa mieltä siitä, että paremmin kohdennetun tuen vaikutus voi olla suurempi. Komissio aikookin käsitellä tätä kysymystä parhaillaan toteutettavassa vaikutuksia koskevassa arvioinnissa.</p>
        <p>91. Komissio myöntää, että toimintaohjelmien vaikutuksia ei voida katsoa ainoaksi tekijäksi, joka kannustaa tuottajia saavuttamaan neuvoston asetuksessa vahvistetut tavoitteet. Ne edistävät kuitenkin markkinasuuntautuneempaa lähestymistapaa. Markkinavoimat ovat erityisesti viime aikoina aiheuttaneet tuottajille valtavia paineita. Tämä on johtanut huomattaviin kriiseihin alan tärkeimpien tuotteiden osalta EU:ssa (ts. persikat, sitrushedelmät, syötäväksi tarkoitetut viinirypäleet, tomaatit ja jalostettaviksi tarkoitetut tomaatit).</p>
        <p>Näiden kriisien johdosta tuottajat saattavat kiinnittää vähemmän huomiota laatuseikkoihin ja laiminlyödä ympäristönsuojelukysymykset, sillä ne joutuvat kamppailemaan toimintansa elinkelpoisuudesta ja asettamaan kustannusten supistamisen etusijalle. Tämän riskin vuoksi toimintaohjelmat ovat tärkeitä, sillä ne auttavat tuottajia keskittymään toiminnassaan laatuun ja ympäristönsuojelukysymyksiin.</p>
        <p>92. Komissio on tietoinen tilintarkastustuomioistuimen mainitsemista puutteista. Tämä toimintapoliittinen lähestymistapa on kuitenkin edelleen paras väline tasapainoisemman tuotantoketjun toteuttamiseksi (tuottajalta kuluttajalle), kun otetaan huomioon Dohan kehitysohjelman mukainen parempi markkinoille pääsy ja kysyntäpuolen entistä suurempi keskittyneisyys. Yksi tulevan uudistuksen tavoitteita on poistaa heikkoudet ja vahvistaa käytettävissä olevien välineitä suosimalla erityisesti tuottajaorganisaatioiden keskittymiä, tuottajaorganisaatioiden yhdistyksiä, tuottajaorganisaatioiden välistä yhteistyötä ja kansainvälisiä tuottajaorganisaatioita.</p>
        <p>93. Komissio katsoo, että sen yksiköiden suorittamat ennakkotarkastukset, jotka koskivat jäsenvaltioiden neuvoston asetuksen (EY) N:o 1257/99 37 artiklan 3 kohdan nojalla tekemiä poikkeushakemuksia, riittivät varmistamaan näiden kahden välineen välisen johdonmukaisuuden. Syitä siihen, miksi tuottajat eivät ole osallistuneet tyydyttävässä määrin ohjelmaan, tarkastellaan tulevissa arvioinneissa.</p>
        <p>SUOSITUKSET</p>
        <p>94. Tätä seikkaa arvioidaan ja siihen puututaan asianmukaisesti yhteisen markkinajärjestelyn tulevassa arvioinnissa (vuoden 2006 lopussa). Tavoitteena on yksinkertaistaa ja tehostaa tukiohjelmaa.</p>
        <p>Arvioinnin tulosten perusteella komissio saattaa tehdä uusia säädösaloitteita, jos niiden katsotaan edistävän ohjelman tavoitteiden saavuttamista.</p>
        <p>95. Komissio toteuttaa vaikutuksia koskevan arvioinnin valmistellessaan vuoden 2006 loppupuolella tehtävää yhteisen markkinajärjestelyn uudistusehdotusta. Komissio on samaa mieltä tilintarkastustuomioistuimen suositusten mukaisista tavoitteista ja aikoo tutkia vaikutusten arvioinnin yhteydessä, mikä olisi paras tapa saavuttaa kyseiset tavoitteet.</p>
        <p>96. Komissio lisää tietojen keräämiseen ja indikaattorien kehittämiseen tarvittavaa kapasiteettia. Tietojen luotettavuuden parantamiseksi maatalouden pääosasto aloittaa vuonna 2006 tietotekniikkahankkeen toimivan tietokannan käyttöön ottamiseksi vuonna 2007.</p>
        <p>97. Arvioinnin laajuus määritetään ja arviointikysymykset laaditaan tarjouseritelmän valmistelun yhteydessä. Tällöin otetaan huomioon tilintarkastustuomioistuimen esittämät huomautukset.</p>
        <p>98. Komissio puuttuu tulevassa uudistusehdotuksessa tärkeimmissä hedelmiä ja vihanneksia tuottavissa jäsenvaltioissa havaittuun järjestäytymisen puutteeseen kannustamalla tehokkaammin tuottajia liittymään tuottajaorganisaatioihin.</p>
        <p>99.–100. Alalla, jolla tarjonta kohtaa entistä voimakkaampaa neuvotteluvoimaa kysyntäpuolelta, tarjonnan keskittyminen on myös tulevaisuudessa käyttökelpoinen väline, jolla voidaan varmistaa markkinoiden parempi tasapaino. Arvioinnin laajuus määritetään ja arviointikysymykset laaditaan tarjouseritelmän valmistelun yhteydessä. Tällöin otetaan huomioon tilintarkastustuomioistuimen esittämät huomautukset.</p>
        <p>--------------------------------------------------</p>
      </div>
    </body>
</html>
