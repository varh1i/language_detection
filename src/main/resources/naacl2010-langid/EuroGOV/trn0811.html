<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Bejegyz%eacute%si k%eacute%relem k%ouml%zz%eacute%t%eacute%tele a 2081/92/EGK rendelet 6. cikke (2) bekezd%eacute%s%eacute%ben meghat%aacute%rozottak szerint az eredetmegjel%ouml%l%eacute%sek %eacute%s a f%ouml%ldrajzi elnevez%eacute%sek v%eacute%delm%eacute%re vonatkoz%oacute%an</head>
      <div type="body">
        <p>Bejegyzési kérelem közzététele a 2081/92/EGK rendelet 6. cikke (2) bekezdésében meghatározottak szerint az eredetmegjelölések és a földrajzi elnevezések védelmére vonatkozóan</p>
        <p>(2005/C 329/08)</p>
        <p>Jelen közlemény a fent említett rendelet 7. és 12d. cikke értelmében kifogásolási jogot ad. Mindennemű, erre a kérelemre vonatkozó kifogásolást egy tagállam illetékes hatóságai, egy WTO-tagország vagy egy, a 12. cikk (3) bekezdésében meghatározottak szerint elismert harmadik ország közvetítésével kell továbbítani a jelen közlemény megjelenésétől számított hat hónapon belül. A közleményt a következő tényezők, nevezetesen a 4.6 pont teszik indokolttá, melyek alapján a 2081/92/EGK rendelet értelmében a kérelem megalapozottnak tekintett.</p>
        <p>ÖSSZEFOGLALÓ</p>
        <p>A TANÁCS 2081/92/EGK RENDELETE</p>
        <p>"CHOURIÇO DE ABÓBORA DE BARROSO – MONTALEGRE"</p>
        <p>EKo SZ.: PT/00240/ 16.5.2005</p>
        <p>OEM ( ) OFJ ( X )</p>
        <p>Ez az összefoglaló tájékoztatási céllal készült. Bővebb információkért – különösen az érintett OEM-mel vagy OFJ-vel ellátott termékek termelőinek – a termékleírés teljes változatát célszerű tanulmányozni, amely vagy nemzeti szinten, vagy az Európai Bizottság szolgálataitól [1] szerezhető be.</p>
        <p>1. A tagállam illetékes szerve:</p>
        <p>Név: | Instituto de Desenvolvimento Rural e Hidráulica |</p>
        <p>Cím: | Av. Afonso Costa, n.o 1949-002 P-Lisboa |</p>
        <p>Telefon: | (351-21) 844 22 00 |</p>
        <p>Fax: | (351-21) 844 22 02 |</p>
        <p>E-mail: | idrha@idrha.min-agricultura.pt |</p>
        <p>2. Kérelmező:</p>
        <p>Név : Cooperativa Agrícola dos Produtores de Batata para Semente de Montalegre, CRL</p>
        <p>Cím Rua General Humberto Delgado 5470 – 247 Montalegre</p>
        <p>Telefon: (351) 276 512 253</p>
        <p>Fax: (351) 276 512 528</p>
        <p>E-mail: quadrimonte@iol.pt</p>
        <p>Tagösszetétel : termelők/feldolgozók (X) egyéb ( )</p>
        <p>3. Terméktípus:</p>
        <p>1.2. csoport: Húsipari termékek (főzve, sózva, füstölve stb.)</p>
        <p>4. Termékleírás:</p>
        <p>(a 4. cikk (2) bekezdés szerinti követelmények összefoglalása)</p>
        <p>Né. : "Chouriço de Abóbora de Barroso – Montalegre"</p>
        <p>Leírás : Bisara fajtájú, vagy legalább 50 %-ban bisaro vérből származó sertéshús és szalonna alapú füstölt kolbász, valamint szárított tökből készült lágy és száraz töltelék – amelyben láthatóak az apró húsfoszlányok – a sertés vastagbelébe töltve. A sertéshúst és szalonnát sóval, fokhagymával, vörös vagy fehér borral, csípős (a régióban "pimento"-nak nevezett) és édes ("pimentão") paprikával fűszerezik Színe foltokkal tarkított, narancsszíntől sötét gesztenyeszínig változó, formája hengeres, kb 6 cm átmérőjű, külseje ráncos. A vastagbelet patkó formájúra hajlítva a két végén pamutspárgával egyszerű csomókkal kötik meg.</p>
        <p>Földrajzi terület : A termék előállításának sajátosságaira, organoleptikus tulajdonságaira, az itt élők szakmai tudására és a régió klimatikus viszonyaira való tekintettel a feldolgozás és a csomagolás földrajzi területe magától értetődően korlátozódik Montalegre településre, Vila Real körzetben. A sertéstenyésztés hagyományos módjára és a meglévő mezőgazdasági tevékenységekre tekintettel a hús- és szalonnatermelés földrajzi területe Vila Real kerületben Boticas, Chaves és Montalegre településekre korlátozódik. E három település alkotja a Barrosoként ismert és elnevezett termék területét.</p>
        <p>A származás igazolása : A mezőgazdasági művelésnek, a vágóhídi létesítményeknek, a darabolásnak és az előkészítésnek az OPC előzetes véleménye alapján a termelők csoportja által elfogadott működési engedéllyel kell rendelkezni, és a termelés, illetve feldolgozás fent említett területén kell elhelyezkedni. A teljes előállítási folyamat az alapanyagot biztosító mezőgazdasági termeléstől kezdve egészen a terméket forgalmazó helyekig szigorú ellenőrzési rendszernek van alávetve, ami lehetővé teszi a termék tökéletes nyomonkövethetőségét. A sertések nevelésére mezőgazdasági művelés alatt álló, a hagyományos termelési rendszernek megfelelő területű – fél-extenzív – legelőkön kerül sor, ami biztosítja az állatok hagyományos módon történő táplálását. A minden egyes kolbászon feltüntetett márkajelzés számmal van ellátva, annak érdekében, hogy a termék mezőgazdasági előállításának kezdeti fázisáig visszamenőleg biztosítva legyen a teljes nyomonkövethetőség. A származás igazolása a teljes termelési folyamat valamennyi fázisát tekintve bármikor megvalósítható a sorozatszám alapján, ami a hiteles származási igazolás kötelező eleme.</p>
        <p>Előállítási módszer : Zsíros húsdarabok (lágyék, lágyhús-aprólék, pácolt sonka, alkalmanként tüdő) kis darabokra vágva. A tököt félbevágják, megtisztítják, húsát kanállal kikaparják, vászonba tekerve Ezt a masszát két napra asztalkendőbe tekerik, hogy a felesleges víz lecsöpögjön. A sertéshúst sóval, a régióból származó vörös vagy fehér borral és fokhagymával fűszerezik, és 5 napon keresztül 10 °C alatti hőmérsékletű száraz helyiségben érlelik, majd csípős és édes fűszerpaprikával ízesítik. Utólag hozzáadják a tököt, ami a hús arányához viszonyítva kb. 20 %. Ezt követően kerül sor a tölteléknek a sertés vastagbelébe való töltésére. A bélbe töltést követően megfelelő méretűre vágják és pamutspárgával összekötik. Patkó formájúra hajlítva a két végére egyszerű csomót kötnek. A füstölésre lassú tűzön, füstölőkamrában vagy -helyiségben vagy hagyományos füstölőben kerül sor, és kb. 30 napig tart. A füst a fa – alapvetően a környékről származó tölgyfa – közvetlen elégetéséből származik Forgalomba hozatalára egészben, a származási helyen előrecsomagolva kerül sor. A termék jellege és összetétele nem engedi meg az adagokban vagy szeletelve történő forgalmazást. A csomagolás során – amennyiben erre sor kerül –, megfelelő, a termékre ártalmatlan és semleges anyagokat használnak fel, normál, ellenőrzött hőmérsékleten vagy vákuumban. A csomagolás műveleteit kizárólag a feldolgozás földrajzi területén lehet végrehajtani oly módon, hogy biztosítva legyen a nyomonkövethetőség és az ellenőrzés, valamint ne következhessen be a termék ízbeli és mikrobiológiai tulajdonságainak bárminemű elváltozása.</p>
        <p>Kapcsolat : Tekintettel a régió éghajlati, földrajzi, társadalmi-gazdasági viszonyaira, valamint az ország többi részétől való viszonylagos elzártságára, Barrosã lakosainak tápláléka a helyi termelésre korlátozódik, amelyet elsődlegesen kenyér, burgonya és sertéshús alkot. A sertéstenyésztés hosszú múltját és fontosságát tanúsítja az a tény, hogy különböző oklevelek, közöttük a montalegre-i oklevél, tesznek említést a sertésfélék és termékeik után fizetett adókról. A sertéshús egész éven át történő fogyaszthatósága érdekében kialakultak a tartósítás módszerei, amelyek nagyon hamar meghonosodtak, és generációról generációra tovább hagyományozódtak. E termék előállítása nagyon nagy mértékben függ a régió hideg és száraz klímájától, ami minden családtól megkívánja a folyamatos fatüzelést, és megteremti az ideális füstölés jellegzetes feltételeit egy mérsékelten és fokozatosan füstölt termék számára. Ily módon a sertés hagyományos vágásából származó hús feldolgozásának és tartósításának szükségessége különböző formájú és összetételű kolbászfélék megjelenését eredményezte, eltérő színben és füstöléssel, de mindig a környékhez és az itt élő emberekhez kötődő helyi specialitásként. Összefoglalva, a termék kapcsolata a földrajzi térséggel az őshonos állatfajokon keresztül alakult ki, a helyi termékeken alapuló táplálás, a megfelelő sertésdarabok kiválogatásának szakértelme nyomán, a környék fáinak felhasználásával történő füstölés, valamint a nagyon hideg és száraz környezetben történő érlelés pedig a termék eltarthatóságát szolgálja.</p>
        <p>Név: | Tradição e Qualidade — Associação Interprofissional para Produtos Agro-Alimentares de Trás-os-Montes |</p>
        <p>Cím: | Av. 25 de Abril, 273 S/L 5370 Mirandela |</p>
        <p>Telefon: | (351-278) 261 410 |</p>
        <p>Fax: | (351-278) 261 410 |</p>
        <p>E-mail: | tradicao-qualidade@clix.pt |</p>
        <p>Felügyeleti szerv :</p>
        <p>A Tradiçăo e Qualidade olyan elismerést nyert, ami eleget tesz a 45011:2001 szabvány előírásainak.</p>
        <p>+++++ TIFF +++++</p>
        <p>Címkézés :</p>
        <p>A címkén kötelezően fel kell tüntetni a "Chouriço de abóbora de Barroso – Montalegre – Indicação Geográfica Protegida" megjelölést és a közösségi logót, valamint a Barroso – Montalegre termék itt közölt minta szerinti logóját. A felirat a Montalegre és Chouriço szavakkal egészül ki. A címkén ugyancsak fel kell tüntetni a hiteles származási igazolást, ami kötelezően tartalmazza a termék nevét és a vonatkozó feliratot, a felügyeleti szervet és a sorozatszámot (a termék nyomonkövethetőségének numerikus vagy alfanumerikus kódja).</p>
        <p>Nemzeti előírások : –</p>
        <p>[1] Európai Bizottság – Mezőgazdasági Főigazgatóság – "Mezőgazdasági termékek minőségpolitikája" egység – B-1049 Brüsszel</p>
        <p>--------------------------------------------------</p>
      </div>
    </body>
</html>
