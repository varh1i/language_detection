<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n. 1987/2001 del Consiglio, dell'8 ottobre 2001, che modifica il regolamento (CE) n. 3072/95 relativo all'organizzazione comune del mercato del riso</head>
      <div type="body">
        <p>Regolamento (CE) n. 1987/2001 del Consiglio</p>
        <p>dell'8 ottobre 2001</p>
        <p>che modifica il regolamento (CE) n. 3072/95 relativo all'organizzazione comune del mercato del riso</p>
        <p>IL CONSIGLIO DELL'UNIONE EUROPEA,</p>
        <p>visto il trattato che istituisce la Comunità europea, in particolare l'articolo 37,</p>
        <p>vista la proposta della Commissione(1),</p>
        <p>visto il parere del Parlamento europeo(2),</p>
        <p>visto il parere del Comitato economico e sociale(3),</p>
        <p>considerando quanto segue:</p>
        <p>(1) L'articolo 6, paragrafo 3, ultimo comma, del regolamento (CE) n. 3072/95 del Consiglio, del 22 dicembre 1995, relativo all'organizzazione comune del mercato del riso(4), prevede che i pagamenti compensativi siano versati tra il 16 ottobre e il 31 dicembre successivo all'inizio della campagna in questione.</p>
        <p>(2) L'articolo 8, paragrafo 1, del regolamento (CE) n. 1251/1999 del Consiglio, del 17 maggio 1999, che istituisce un regime di sostegno a favore dei coltivatori di taluni seminativi(5), prevede che i pagamenti siano effettuati nel periodo tra il 16 novembre e il 31 gennaio.</p>
        <p>(3) L'articolo 6, paragrafo 10, del regolamento (CEE) n. 3508/92 del Consiglio, del 27 novembre 1992, che istituisce un sistema integrato di gestione e di controllo di taluni regimi di aiuti comunitari(6), prevede una sola domanda di aiuto %quot%superfici%quot%.</p>
        <p>(4) L'articolo 7 del regolamento (CEE) n. 3508/92 dispone che il sistema integrato di controllo riguardi l'insieme delle domande di aiuto presentate. Per semplificare la gestione dei pagamenti da parte degli Stati membri, è necessario armonizzare i termini per il pagamento degli aiuti %quot%superfici%quot%,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>All'articolo 6, paragrafo 3, ultimo comma, del regolamento (CE) n. 3072/95 le date del 16 ottobre e del 31 dicembre sono sostituite, rispettivamente, dalle date del 16 novembre e del 31 gennaio.</p>
        <p>Articolo 2</p>
        <p>Il presente regolamento entra in vigore il giorno della pubblicazione nella Gazzetta ufficiale delle Comunità europee.</p>
        <p>Esso si applica a decorrere dal 1o gennaio 2001.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Lussemburgo, addì 8 ottobre 2001.</p>
        <p>Per il Consiglio</p>
        <p>Il Presidente</p>
        <p>L. Onkelinx</p>
        <p>(1) GU C 312 E del 31.7.2001, pag. 248.</p>
        <p>(2) Parere del 2 ottobre 2001 (non ancora pubblicato sulla Gazzetta ufficiale).</p>
        <p>(3) Parere del 12 settembre 2001 (non ancora pubblicato sulla Gazzetta ufficiale).</p>
        <p>(4) GU L 329 del 30.12.1995, pag. 18. Regolamento modificato da ultimo dal regolamento (CE) n. 1667/2000 (GU L 193 del 29.7.2000, pag. 3).</p>
        <p>(5) GU L 160 del 26.6.1999, pag. 1. Regolamento modificato da ultimo dal regolamento (CE) n. 1672/2000 (GU L 193 del 29.7.2000, pag. 13).</p>
        <p>(6) GU L 355 del 5.12.1992, pag. 1. Regolamento modificato da ultimo dal regolamento (CE) n. 1593/2000 (GU L 182 del 21.7.2000, pag. 11).</p>
      </div>
    </body>
</html>
