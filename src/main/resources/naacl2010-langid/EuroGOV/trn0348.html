<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 1572/2006/EK rendelete ( 2006. okt%oacute%ber 18. ) a gabonaf%eacute%l%eacute%k intervenci%oacute%s hivatalok %aacute%ltal t%ouml%rt%eacute%nő %aacute%tv%eacute%tel%eacute%re vonatkoz%oacute% elj%aacute%r%aacute%sok l%eacute%trehoz%aacute%s%aacute%r%oacute%l, valamint a gabona minős%eacute%g%eacute%nek meghat%aacute%roz%aacute%s%aacute%ra szolg%aacute%l%oacute% elemz%eacute%si m%oacute%dszerek meg%aacute%llap%iacute%t%aacute%s%aacute%r%oacute%l sz%oacute%l%oacute% 824/2000/EK rendelet m%oacute%dos%iacute%t%aacute%s%aacute%r%oacute%l</head>
      <div type="body">
        <p>A Bizottság 1572/2006/EK rendelete</p>
        <p>( 2006. október 18.)</p>
        <p>a gabonafélék intervenciós hivatalok által történő átvételére vonatkozó eljárások létrehozásáról, valamint a gabona minőségének meghatározására szolgáló elemzési módszerek megállapításáról szóló 824/2000/EK rendelet módosításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a gabonafélék piacának közös szervezéséről szóló, 2003. szeptember 29-i 1784/2003/EK tanácsi rendeletre [1] és különösen annak 6. cikkére és 24. cikkének második bekezdésére,</p>
        <p>mivel:</p>
        <p>(1) A termelők közötti megkülönböztetés elkerülése érdekében a gabonafélék intervenciós hivataloknak történő felajánlására, illetve e hivatalok általi átvételére vonatkozó feltételeknek a lehető legegységesebbeknek kell lenniük a Közösségen belül. A 824/2000/EK bizottsági rendelet [2] ugyanakkor nem rendelkezik egyértelműen az intervencióra felkínált gabonafélék átvételének határidejéről. Az egyértelműség érdekében célszerű meghatározni a szóban forgó határidőt.</p>
        <p>(2) Nem szabad intervenciós célra átvenni az olyan felkínált gabonaféléket, amelyek minősége nem teszi lehetővé a megfelelő felhasználást vagy tárolást. Ebben a vonatkozásban figyelembe kell venni az intervenció terén különösen bizonyos gabonafélék hosszú ideig tartó tárolásával és annak a termékek minőségére gyakorolt hatásával összefüggésben kialakult új helyzetet.</p>
        <p>(3) Ezért annak érdekében, hogy az intervenciós termékek a minőségromlással szemben ellenállóbbakká és a későbbi felhasználásra alkalmasabbakká váljanak, meg kell szigorítani a 824/2000/EK rendelet I. mellékletében a kukoricára vonatkozóan előírt minőségi követelményeket. E célból csökkenteni kell a maximális nedvességtartalom értékét, valamint a tört szemek és a szárítás során túlhevült szemek maximális százalékos arányát. Tekintettel arra, hogy a kukorica és a cirok agronómiai szempontból sok hasonlóságot mutat, a következetesség érdekében helyénvaló hasonló intézkedéseket előírni az utóbbi termékre vonatkozóan is. Ezenkívül az intervenciós rendszer által érintett egyéb gabonafélékre vonatkozó előírásokkal való összhang biztosítása érdekében helyénvaló bevezetni egy, a kukorica fajsúlyára vonatkozó új követelményt.</p>
        <p>(4) Következésképpen szükség van a 824/2000/EK rendelet VII. mellékletének I., II. és III. táblázatában a kukoricára és a cirokra vonatkozóan megállapított árnövekedési és árcsökkentési mértékek kiigazítására is.</p>
        <p>(5) Annak érdekében, hogy az intervenciós gabonakészletek helyzetéről heti statisztikai jelentést lehessen készíteni, meg kell határozni a tagállamok által a Bizottságnak megküldendő közlemények tartalmát.</p>
        <p>(6) A gabonafélékre vonatkozó intervenciós rendszer megfelelő irányításának lehetővé tétele érdekében szükség van bizonyos adatok összehangolt módon, regionális alapon történő nyilvántartásba vételére és rendelkezésre bocsátására. Ennek megvalósításához célszerű a tagállamok által a gabonafélék termesztéséről szolgáltatandó statisztikai adatokról szóló, 1990. március 26-i 837/90/EGK tanácsi rendeletben [3] előírt, regionális szinten szolgáltatandó adatokra támaszkodni, és felkérni a tagállamokat, hogy ezen adatokat közöljék a Bizottsággal.</p>
        <p>(7) A rendszer hatékony irányításának biztosítása érdekében helyénvaló előírni, hogy a Bizottság által kért adatokat elektronikus úton küldjék meg.</p>
        <p>(8) Ezért a 824/2000/EK rendeletet módosítani kell.</p>
        <p>(9) Az e rendeletben meghatározott módosításokat 2006. november 1-jétől kell az intervencióra felkínált gabonafélékre alkalmazni. Következésképpen indokolt előírni, hogy e rendelet az Európai Unió Hivatalos Lapjában való kihirdetésének napján lépjen hatályba.</p>
        <p>(10) A Gabonapiaci Irányítóbizottság az elnöke által kitűzött határidőn belül nem nyilvánított véleményt,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 824/2000/EK rendelet a következőképpen módosul:</p>
        <p>1. A 3. cikk 3.9. pontja helyébe a következő szöveg lép:</p>
        <p>"3.9. a fajsúly meghatározására az ISO 7971/2:1995 módszer, illetve a kukorica esetében az alkalmazott hagyományos módszerek szolgálnak referenciamódszerként."</p>
        <p>2. Az 5. cikk a következő (6) bekezdéssel egészül ki:</p>
        <p>"(6) Az utolsó átvételnek legkésőbb a 4. cikk (3) bekezdésének harmadik albekezdésében említett utolsó szállítást követő második hónap végéig meg kell történnie; ez a határidő azonban Spanyolország, Görögország, Olaszország és Portugália esetében július 31-nél, a többi tagállam esetében augusztus 31-nél későbbi időpontra nem eshet."</p>
        <p>3. A 9. cikk a) és b) pontja helyébe a következő szöveg lép:</p>
        <p>"a) ha az intervencióra felkínált gabona nedvességtartalma a kukorica és a cirok esetében 13 %-nál, az egyéb gabonafélék esetében pedig 14 %-nál alacsonyabb, a VII. melléklet I. táblázatában szereplő árnövekedési értékeket kell alkalmazni. Ha az intervencióra felkínált gabona nedvességtartalma 13 %-nál, illetve 14 %-nál magasabb, a VII. melléklet II. táblázatában foglalt árcsökkentési értékeket kell alkalmazni;</p>
        <p>b) ha az intervencióra felkínált gabonafélék fajsúlya eltér a közönséges búza esetében a 76 kg/hl, a kukorica esetében a 73 kg/hl, illetve az árpa esetében a 64 kg/hl tömeg/térfogat aránytól, a VII. melléklet III. táblázatában meghatározott árcsökkentési értékeket kell alkalmazni."</p>
        <p>4. A rendelet a következő 11a. cikkel egészül ki:</p>
        <p>"11a. cikk</p>
        <p>Az 1784/2003/EK rendelet 5. cikkének (1) bekezdésében említett valamennyi gabonafélét illetően valamennyi tagállam elektronikus úton tájékoztatja a Bizottságot:</p>
        <p>a) minden héten legkésőbb szerda 12:00 óráig (brüsszeli idő szerint) az intervenciós készletek helyzetéről, különös tekintettel a következőkre:</p>
        <p>i. az előző hét folyamán e rendelet 2. cikkével összhangban intervencióra felkínált mennyiségek;</p>
        <p>ii. az ajánlattevők által az intervenciós időszak kezdete óta visszavont ajánlatokban szereplő mennyiségek;</p>
        <p>iii. az intervenciós időszak kezdete óta intervencióra felkínált teljes mennyiségek a ii. pontban említett mennyiségek levonása után;</p>
        <p>iv. az intervenciós időszak kezdete óta e rendelet 5. cikkével összhangban átvett teljes mennyiségek;</p>
        <p>b) a pályázati felhívás hirdetményének közzétételét követő szerdán a 2131/93/EGK bizottsági rendelet [4] 2. cikkének (2) bekezdésével összhangban pályázati felhívás útján meghirdetett mennyiségekről;</p>
        <p>c) az azon időpontot követő szerdán, amikor a tagállam meghatározta az érintett tételeket, a 3730/87/EGK tanácsi rendeletnek [5] megfelelően a Közösség leginkább rászoruló személyei között térítésmentesen történő szétosztásra szánt mennyiségekről;</p>
        <p>d) legkésőbb az e rendelet 5. cikkének (6) bekezdésében említett átvételi határidőt követő hónap végéig a 837/90/EGK tanácsi rendelet [6] III. mellékletében meghatározott régiók szerinti bontásban a fajsúlyra, a nedvesség-, a törtszem- és a fehérjetartalomra vonatkozóan az átvett tételek esetében megállapított átlagértékekről.</p>
        <p>5. Az I. és a VII. melléklet e rendelet mellékletének megfelelően módosul.</p>
        <p>2. cikk</p>
        <p>Ez a rendelet az Európai Unió Hivatalos Lapjában való kihirdetésének napján lép hatályba.</p>
        <p>Ezt a rendeletet 2006. november 1-jétől kell alkalmazni.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. október 18-án.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL L 270., 2003.10.21., 78. o. Az 1154/2005/EK bizottsági rendelettel (HL L 187., 2005.7.19., 11. o.) módosított rendelet.</p>
        <p>[2] HL L 100., 2000.4.20., 31. o. A legutóbb az 1068/2005/EK rendelettel (HL L 174., 2005.7.7., 65. o.) módosított rendelet.</p>
        <p>[3] HL L 88., 1990.4.3., 1. o. A legutóbb az 1882/2003/EK európai parlamenti és tanácsi rendelettel (HL L 284., 2003.10.31., 1. o.) módosított rendelet.</p>
        <p>[4] HL L 191., 1993.7.31., 76. o.</p>
        <p>[5] HL L 352., 1987.12.15., 1. o.</p>
        <p>[6] HL L 88., 1990.4.3., 1. o."</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>Az I. és a VII. melléklet a következőképpen módosul:</p>
        <p>1. Az I. melléklet helyébe a következő szöveg lép:</p>
        <p>"</p>
        <p>"I. MELLÉKLET</p>
        <p>| Durumbúza | Közönséges búza | Árpa | Kukorica | Cirok |</p>
        <p>A.Maximális nedvességtartalom | 14,5 % | 14,5 % | 14,5 % | 13,5 % | 13,5 % |</p>
        <p>B.A kifogástalan minőségű, alapvető gabonákon kívüli anyagok maximális százaléka:Ezen belül: | 12 % | 12 % | 12 % | 12 % | 12 % |</p>
        <p>1.Tört szemek | 6 % | 5 % | 5 % | 5 % | 5 % |</p>
        <p>2.Szemszennyeződések (a 3. pontban feltüntetetteken kívül) | 5 % | 7 % | 12 % | 5 % | 5 % |</p>
        <p>amelyekből: | | | | | |</p>
        <p>a)zsugorodott szemek | | | | — | — |</p>
        <p>b)egyéb gabonafélék | 3 % | | 5 % | — | — |</p>
        <p>c)kártevők által károsított szemek | | | | | |</p>
        <p>d)elszíneződött csírájú szemek | | | — | — | — |</p>
        <p>e)szárítás során túlhevült szemek | 0,50 % | 0,50 % | 3 % | 0,50 % | 0,50 % |</p>
        <p>3.Foltos szemek és/vagy fuzárium által fertőzött szemek | 5 % | — | — | — | — |</p>
        <p>amelyekből: | | | | | |</p>
        <p>—fuzárium által fertőzött szemek | 1,5 % | — | — | — | — |</p>
        <p>4.Csírázott szemek | 4 % | 4 % | 6 % | 6 % | 6 % |</p>
        <p>5.Idegenanyag-tartalom (Schwarzbesatz) | 3 % | 3 % | 3 % | 3 % | 3 % |</p>
        <p>amelyekből: | | | | | |</p>
        <p>a)idegen magvak: | | | | | |</p>
        <p>—káros | 0,10 % | 0,10 % | 0,10 % | 0,10 % | 0,10 % |</p>
        <p>—egyéb | | | | | |</p>
        <p>b)károsodott szemek: | | | | | |</p>
        <p>—spontán melegedés vagy szárítás során túlzott melegítés által károsított szemek | 0,05 % | 0,05 % | | | |</p>
        <p>—egyéb | | | | | |</p>
        <p>c)idegen anyagok | | | | | |</p>
        <p>d)pelyva | | | | | |</p>
        <p>e)anyarozs | 0,05 % | 0,05 % | — | — | — |</p>
        <p>f)romlott szemek | | | — | — | — |</p>
        <p>g)elpusztult rovarok és rovardarabok | | | | | |</p>
        <p>C.Üvegességüket teljesen vagy részben elvesztett szemek maximális százaléka | 27 % | — | — | — | — |</p>
        <p>D.Maximális tannintartalom [1] | — | — | — | — | 1 % |</p>
        <p>E.Minimális fajsúly (kg/hl) | 78 | 73 | 62 | 71 | — |</p>
        <p>F.Minimális fehérjetartalom [1]: | | | | | |</p>
        <p>—2000/2001. gazdasági év | 11,5 % | 10 % | — | — | — |</p>
        <p>—2001/2002. gazdasági év | 11,5 % | 10,3 % | — | — | — |</p>
        <p>—2002/2003. gazdasági év és az azt követő gazdasági évek | 11,5 % | 10,5 % | | | |</p>
        <p>G.Hagberg-esésszám (másodperc) | 220 | 220 | | | |</p>
        <p>H.Minimális Zeleny-index (ml) | — | 22 | — | — | — |</p>
        <p>"</p>
        <p>2. A VII. melléklet I., II. és III. táblázata helyébe a következő szöveg lép:</p>
        <p>"I. TÁBLÁZAT</p>
        <p>Árnövekedések a nedvességtartalom függvényében</p>
        <p>Kukorica és cirok | A kukoricán és a cirkon kívüli egyéb gabonafélék |</p>
        <p>Nedvességtartalom (%) | Árnövekedés (EUR/t) | Nedvességtartalom (%) | Árnövekedés (EUR/t) |</p>
        <p>— | — | 13,4 | 0,1 |</p>
        <p>— | — | 13,3 | 0,2 |</p>
        <p>— | — | 13,2 | 0,3 |</p>
        <p>— | — | 13,1 | 0,4 |</p>
        <p>— | — | 13,0 | 0,5 |</p>
        <p>— | — | 12,9 | 0,6 |</p>
        <p>— | — | 12,8 | 0,7 |</p>
        <p>— | — | 12,7 | 0,8 |</p>
        <p>— | — | 12,6 | 0,9 |</p>
        <p>— | — | 12,5 | 1,0 |</p>
        <p>12,4 | 0,1 | 12,4 | 1,1 |</p>
        <p>12,3 | 0,2 | 12,3 | 1,2 |</p>
        <p>12,2 | 0,3 | 12,2 | 1,3 |</p>
        <p>12,1 | 0,4 | 12,1 | 1,4 |</p>
        <p>12,0 | 0,5 | 12,0 | 1,5 |</p>
        <p>11,9 | 0,6 | 11,9 | 1,6 |</p>
        <p>11,8 | 0,7 | 11,8 | 1,7 |</p>
        <p>11,7 | 0,8 | 11,7 | 1,8 |</p>
        <p>11,6 | 0,9 | 11,6 | 1,9 |</p>
        <p>11,5 | 1 | 11,5 | 2,0 |</p>
        <p>11,4 | 1,1 | 11,4 | 2,1 |</p>
        <p>11,3 | 1,2 | 11,3 | 2,2 |</p>
        <p>11,2 | 1,3 | 11,2 | 2,3 |</p>
        <p>11,1 | 1,4 | 11,1 | 2,4 |</p>
        <p>11,0 | 1,5 | 11,0 | 2,5 |</p>
        <p>10,9 | 1,6 | 10,9 | 2,6 |</p>
        <p>10,8 | 1,7 | 10,8 | 2,7 |</p>
        <p>10,7 | 1,8 | 10,7 | 2,8 |</p>
        <p>10,6 | 1,9 | 10,6 | 2,9 |</p>
        <p>10,5 | 2,0 | 10,5 | 3,0 |</p>
        <p>10,4 | 2,1 | 10,4 | 3,1 |</p>
        <p>10,3 | 2,2 | 10,3 | 3,2 |</p>
        <p>10,2 | 2,3 | 10,2 | 3,3 |</p>
        <p>10,1 | 2,4 | 10,1 | 3,4 |</p>
        <p>10,0 | 2,5 | 10,0 | 3,5 |</p>
        <p>II. TÁBLÁZAT</p>
        <p>Árcsökkentések a nedvességtartalom függvényében</p>
        <p>Kukorica és cirok | A kukoricán és a cirkon kívüli egyéb gabonafélék |</p>
        <p>Nedvességtartalom (%) | Árcsökkentés (EUR/t) | Nedvességtartalom (%) | Árcsökkentés (EUR/t) |</p>
        <p>13,5 | 1,0 | 14,5 | 1,0 |</p>
        <p>13,4 | 0,8 | 14,4 | 0,8 |</p>
        <p>13,3 | 0,6 | 14,3 | 0,6 |</p>
        <p>13,2 | 0,4 | 14,2 | 0,4 |</p>
        <p>13,1 | 0,2 | 14,1 | 0,2 |</p>
        <p>III. TÁBLÁZAT</p>
        <p>Árcsökkentések a fajsúlyok függvényében</p>
        <p>Gabona | Fajsúly (kg/hl) | Árcsökkentés (EUR/t) |</p>
        <p>Közönséges | 76 alatt, 75-ig bezárólag | 0,5 |</p>
        <p>75 alatt, 74-ig bezárólag | 1,0 |</p>
        <p>74 alatt, 73-ig bezárólag | 1,5 |</p>
        <p>Kukorica | 73 alatt, 72-ig bezárólag | 0,5 |</p>
        <p>72 alatt, 71-ig bezárólag | 1,0 |</p>
        <p>Árpa | 64 alatt, 62-ig bezárólag | 1,0" |</p>
        <p>[1] Szárazanyag-százalékban kifejezve."</p>
        <p>--------------------------------------------------</p>
      </div>
    </body>
</html>
