<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 545/2006/EK rendelete ( 2006. m%aacute%rcius 31. ) az 1464/2004/EK rendeletnek a kokcidiosztatikumok %eacute%s egy%eacute%b gy%oacute%gy%aacute%szati anyagok csoportj%aacute%ba tartoz%oacute% Monteban takarm%aacute%ny-adal%eacute%kanyag enged%eacute%lyez%eacute%s%eacute%re vonatkoz%oacute% felt%eacute%telek tekintet%eacute%ben t%ouml%rt%eacute%nő m%oacute%dos%iacute%t%aacute%s%aacute%r%oacute%l (EGT vonatkoz%aacute%s%uacute% sz%ouml%veg)</head>
      <div type="body">
        <p>A Bizottság 545/2006/EK rendelete</p>
        <p>( 2006. március 31.)</p>
        <p>az 1464/2004/EK rendeletnek a kokcidiosztatikumok és egyéb gyógyászati anyagok csoportjába tartozó "Monteban" takarmány-adalékanyag engedélyezésére vonatkozó feltételek tekintetében történő módosításáról</p>
        <p>(EGT vonatkozású szöveg)</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a takarmányozási célra felhasznált adalékanyagokról szóló, 2003. szeptember 22-i 1831/2003/EK európai parlamenti és tanácsi rendeletre [1] és különösen annak 13. cikke (3) bekezdésére,</p>
        <p>mivel:</p>
        <p>(1) A kokcidiosztatikumok és egyéb gyógyászati anyagok csoportjába tartozó narazint (Monteban, Monteban G 100) a 70/524/EGK tanácsi irányelvvel [2] összhangban, meghatározott feltételek mellett engedélyezték. Ezen adalékanyagot az 1464/2004/EK bizottsági rendelet [3] tíz évre engedélyezte brojlercsirkék esetében, az engedélyt a forgalmazásáért felelős személyhez kötve. Ezen adalékanyagról mint meglévő anyagról az 1831/2003/EK rendelet 10. cikke alapján értesítést küldtek. Mivel az említett rendelkezésben előírt valamennyi információt benyújtották, ezen adalékanyagot felvették a takarmány-adalékanyagok közösségi nyilvántartásába.</p>
        <p>(2) Az 1831/2003/EK rendelet megengedi, hogy az adalékanyag engedélyezését módosítsák az engedély jogosultjának kérésére és az Európai Élelmiszer-biztonsági Hatóság (továbbiakban: a "Hatóság") véleményének beszerzését követően.</p>
        <p>(3) 2004. július 27-én elfogadott véleményében a Hatóság 50 μg/kg maximális maradékanyag-határérték (MRL) megállapítását javasolta a brojlercsirkék valamennyi nedves szövetére vonatkozóan, és ennek megfelelően a levágás előtti egynapos várakozási időt elegendőnek ítélte meg. Az Európai Gyógyszerügynökség által a hatóanyaggal kapcsolatban végzett bármely értékelés eredményeinek a fényében szükség lehet az e rendelet mellékletében említett maximális maradékanyag-határérték felülvizsgálatára.</p>
        <p>(4) A narazin adalékanyag (Monteban, Monteban G 100) engedélyének jogosultja a Bizottsághoz az engedély módosítására irányuló kérelmet nyújtott be, amelyben azt javasolta, hogy a Hatóság értékelése szerinti MRL-t vezessék be.</p>
        <p>(5) Az 1464/2004/EK rendeletet ezért ennek megfelelően módosítani kell.</p>
        <p>(6) Az e rendeletben előírt intézkedések összhangban vannak az Élelmiszerlánc- és Állategészségügyi Állandó Bizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az 1464/2004/EK rendelet mellékletének helyébe e rendelet melléklete lép.</p>
        <p>2. cikk</p>
        <p>Ez a rendelet az Európai Unió Hivatalos Lapjában való kihirdetését követő huszadik napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. március 31-én.</p>
        <p>a Bizottság részéről</p>
        <p>Markos Kyprianou</p>
        <p>a Bizottság tagja</p>
        <p>[1] HL L 268., 2003.10.18., 29. o. A 378/2005/EK bizottsági rendelettel (HL L 59., 2005.3.5., 8. o.) módosított rendelet.</p>
        <p>[2] HL L 270., 1970.12.14., 1. o. Az 1831/2003/EK rendelettel hatályon kívül helyezett irányelv.</p>
        <p>[3] HL L 270., 2004.8.18., 8. o.</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>Adalékanyag nyilvántartási száma | Az adalékanyag forgalmazásáért felelős személy | Adalékanyag (Kereskedelmi név) | Összetétel, kémiai képlet, leírás | Állatfaj vagy -kategória | Maximális kor | Legkisebb megengedett tartalom | Legnagyobb megengedett tartalom | Egyéb előírások | Az engedélyezési időszak vége | Maximális maradékanyag-határérték (MRL) a vonatkozó, az érintett állatfajhoz vagy -kategóriához tartozó állatokból származó, állati eredetű takarmányban |</p>
        <p>mg hatóanyag/kg teljes értékű takarmány |</p>
        <p>Kokcidiosztatikumok és más gyógyászati anyagok</p>
        <p>"E 765 | Eli Lilly and Company Limited | Narazin 100 g/kg (Monteban Monteban G 100) | Az adalékanyag összetétele:Narazin: 100 g aktivitás/kgSzójabab-olaj vagy ásványi olaj: 10–30 g/kgVermikulit: 0–20 g/kgSzója- vagy rizskorpa qs 1 kgHatóanyag:Narazin, C43H72O11CAS-szám: 55134-13-9A Streptomyces aureofaciens (NRRL 8092) által termelt poliéter monokarboxilsav, granulátum formábanNarazin A aktivitás: ≥ 90 % | Brojlercsirkék | — | 60 | 70 | A vágás előtt legalább 1 napig tilos alkalmazni. A használati utasításban feltüntetendő: "Lófélékre, pulykákra és nyulakra veszélyes""Ez a takarmány ionofort tartalmaz: egyes gyógyászati anyagokkal (pl. tiamulin) való egyidejű alkalmazása ellenjavallott lehet." | 2014.8.21. | 50 μg/kg brojlercsirke valamennyi nedves szövete esetében" |</p>
        <p>--------------------------------------------------</p>
      </div>
    </body>
</html>
