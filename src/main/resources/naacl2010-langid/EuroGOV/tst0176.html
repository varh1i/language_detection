<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Gevoegde zaken C-443/04 en C-444/04: Arrest van het Hof (Derde kamer) van 27 april 2006 (verzoeken van de Hoge Raad der Nederlanden om een prejudiciële beslissing) — H. A. Solleveld (C-443/04), J. E. van den Hout-van Eijnsbergen (C-444/04) tegen Staatssecretaris van Financiën (Zesde BTW-richtlijn — Artikel 13, A, lid 1, sub c — Vrijstellingen — Gezondheidskundige verzorging van mens in kader van uitoefening van medische en paramedische beroepen — Therapeutische behandelingen door fysiotherapeut en psychotherapeut — Omschrijving door betrokken lidstaat van paramedische beroepen — Beoordelingsvrijheid — Grenzen)</head>
      <div type="body">
        <p>Arrest van het Hof (Derde kamer) van 27 april 2006 (verzoeken van de Hoge Raad der Nederlanden om een prejudiciële beslissing) — H. A. Solleveld (C-443/04), J. E. van den Hout-van Eijnsbergen (C-444/04) tegen Staatssecretaris van Financiën</p>
        <p>(Gevoegde zaken C-443/04 en C-444/04) [1]</p>
        <p>Verwijzende rechter</p>
        <p>Hoge Raad der Nederlanden</p>
        <p>Partijen in het hoofdgeding</p>
        <p>Verzoekers: H. A. Solleveld (C-443/04), J. E. van den Hout-van Eijnsbergen (C-444/04)</p>
        <p>Verweerder: Staatssecretaris van Financiën</p>
        <p>Voorwerp</p>
        <p>Verzoek om prejudiciële beslissing — Hoge Raad der Nederlanden — Uitlegging van artikel 13, A, lid 1, sub c, van richtlijn 77/388/EEG (Zesde richtlijn) van de Raad van 17 mei 1977 betreffende de harmonisatie van de wetgevingen der lidstaten inzake omzetbelasting — Gemeenschappelijk stelsel van belasting over de toegevoegde waarde: uniforme grondslag (PB L 145, blz. 1) — Vrijstelling van gezondheidskundige verzorging van mens in kader van uitoefening van medische en paramedische beroepen als omschreven door betrokken lidstaat — Activiteiten die door fysiotherapeut worden uitgeoefend buiten kader van nationale medische en paramedische beroepen</p>
        <p>Dictum</p>
        <p>Artikel 13, A, lid 1, sub c, van de Zesde richtlijn (77/388/EEG) van de Raad van 17 mei 1977 betreffende de harmonisatie van de wetgevingen der lidstaten inzake omzetbelasting — Gemeenschappelijk stelsel van belasting over de toegevoegde waarde: uniforme grondslag, moet aldus worden uitgelegd dat het de lidstaten een beoordelingsvrijheid verleent om met het oog op de in die bepaling voorziene vrijstelling de paramedische beroepen en de gezondheidskundige verzorging van de mens die deel uitmaakt van die beroepen, te omschrijven. In de uitoefening van die beoordelingsvrijheid moeten de lidstaten echter het door die bepaling nagestreefde doel, namelijk te garanderen dat de vrijstelling uitsluitend geldt voor diensten verleend door personen die de vereiste beroepskwalificaties bezitten, alsmede het beginsel van fiscale neutraliteit in acht nemen.</p>
        <p>Een nationale regeling die het beroep van psychotherapeut uitsluit van de omschrijving van paramedische beroepen, is slechts in strijd met dat doel en dat beginsel voorzover — hetgeen door de verwijzende rechter moet worden nagegaan — de psychotherapeutische behandelingen zouden zijn vrijgesteld van BTW indien zij door psychiaters, psychologen of elk ander (para)medisch beroep werden uitgevoerd, hoewel zij, wanneer zij door psychotherapeuten worden verleend, gelet op de beroepskwalificaties van deze laatste, van een gelijkwaardige kwaliteit kunnen worden geacht.</p>
        <p>Een nationale regeling die bepaalde specifieke werkzaamheden op het gebied van de gezondheidskundige verzorging van de mens die door fysiotherapeuten worden verricht, zoals behandelingen met behulp van stoorvelddiagnostiek, uitsluit van de omschrijving van dat paramedisch beroep, is slechts in strijd met datzelfde doel en datzelfde beginsel voorzover — hetgeen door de verwijzende rechter moet worden nagegaan — die behandelingen zouden zijn vrijgesteld van BTW indien zij door artsen of tandartsen werden uitgevoerd, hoewel zij, wanneer zij door fysiotherapeuten worden uitgevoerd, gelet op de beroepskwalificaties van deze laatste, van een gelijkwaardige kwaliteit kunnen worden geacht.</p>
        <p>[1] PB C 6 van 8.1.2005.</p>
        <p>--------------------------------------------------</p>
      </div>
    </body>
</html>
