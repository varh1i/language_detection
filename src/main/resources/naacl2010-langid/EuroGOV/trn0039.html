<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Neuvoston direktiivi 2003/50/EY, annettu 11 päivänä kesäkuuta 2003, direktiivin 91/68/ETY muuttamisesta lammas- ja vuohieläinten siirtotarkastusten tehostamisen osalta</head>
      <div type="body">
        <p>Neuvoston direktiivi 2003/50/EY,</p>
        <p>annettu 11 päivänä kesäkuuta 2003,</p>
        <p>direktiivin 91/68/ETY muuttamisesta lammas- ja vuohieläinten siirtotarkastusten tehostamisen osalta</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan yhteisön perustamissopimuksen ja erityisesti sen 37 artiklan,</p>
        <p>ottaa huomioon komission ehdotuksen(1),</p>
        <p>ottaa huomioon Euroopan parlamentin lausunnon(2),</p>
        <p>ottaa huomioon talous- ja sosiaalikomitean lausunnon(3),</p>
        <p>sekä katsoo seuraavaa:</p>
        <p>(1) Neuvoston direktiivissä 91/68/ETY(4) säädetään eläinten terveyttä koskevista vaatimuksista yhteisön sisäisessä lampaiden ja vuohien kaupassa.</p>
        <p>(2) Eläinten terveyteen liittyvistä ongelmista yhteisön sisäisessä nautaeläinten ja sikojen kaupassa 26 päivänä kesäkuuta 1964 annettu neuvoston direktiivi 64/432/ETY(5) muutettiin ja päivitettiin direktiivillä 97/12/EY(6) yhteisön kotieläinalan kehityksen huomioon ottamiseksi.</p>
        <p>(3) Lampailla ja vuohilla on sama kotieläinjärjestelmä kuin nautaeläimillä ja sioilla, ja ne ovat kaikki alttiita samoille taudeille.</p>
        <p>(4) Eräissä yhteisön osissa vuonna 2001 puhjennut suu- ja sorkkatauti levisi suurelta osin lampaiden siirtojen yhteydessä. Tämän vuoksi yhteisön sisäisessä lampaiden ja vuohien kaupassa sovellettavia eläinten terveyttä koskevia vaatimuksia on tehostettu suu- ja sorkkataudille alttiiden eläinlajien siirtorajoituksista ja päätöksen 2001/263/EY kumoamisesta 24 päivänä huhtikuuta 2001 tehdyllä komission päätöksellä 2001/327/EY(7).</p>
        <p>(5) Suu- ja sorkkatautikriisin päättymisen jälkeen neuvoston puheenjohtajavaltio Belgia ja komissio järjestivät joulukuussa 2001 yhdessä kansainvälisen konferenssin suu- ja sorkkataudin torjumisesta ja valvomisesta tehdäkseen ensimmäiset päätelmät vuoden 2001 taudinpurkauksesta. Konferenssissa kehotettiin komissiota tekemään soveltuvat yhteisön lainsäädäntöehdotukset tällaisten taudinpurkausten estämiseksi tulevaisuudessa, ja jos niitä kuitenkin esiintyy, minimoimaan niiden kielteiset taloudelliset vaikutukset. Lisäksi pyydettiin muun muassa, että taudille alttiiden eläinten siirtoja valvottaisiin tarkemmin esitettyjen terveystakeiden osalta.</p>
        <p>(6) Näin ollen tämän direktiivin tarkoituksena on tehostaa lampaiden ja vuohien siirtotarkastuksia sellaisten terveystakeiden tehostamiseksi, joita jäsenvaltiot ovat antaneet näiden eläinlajien yhteisön sisäistä kauppaa varten direktiivin 64/432/ETY mukaisesti.</p>
        <p>(7) On tarpeen säätää nopeasta menettelystä terveystodistusten päivittämistä varten.</p>
        <p>(8) Direktiivi 91/68/ETY olisi näin ollen muutettava,</p>
        <p>ON ANTANUT TÄMÄN DIREKTIIVIN:</p>
        <p>1 artikla</p>
        <p>Muutetaan direktiivi 91/68/ETY seuraavasti:</p>
        <p>1) Korvataan 2 artikla seuraavasti:</p>
        <p>%quot% 2 artikla</p>
        <p>a) Tässä direktiivissä sovelletaan soveltuvin osin direktiivin 90/425/ETY 2 artiklan ja eläinten suojelemisesta kuljetuksen aikana ja direktiivien 90/425/ETY ja 91/496/ETY(8) muuttamisesta 19 päivänä marraskuuta 1991 annetun direktiivin 91/628/ETY 2 artiklan määritelmiä.</p>
        <p>b) Lisäksi tässä direktiivissä tarkoitetaan:</p>
        <p>1) 'teuraslampailla tai -vuohilla' lampaita tai vuohia, jotka on tarkoitus kuljettaa joko suoraan tai hyväksytyn keräyskeskuksen kautta teurastamoon teurastettavaksi;</p>
        <p>2) 'jalostuslampailla tai -vuohilla' muita kuin 1 ja 3 alakohdassa tarkoitettuja lampaita ja vuohia, jotka on tarkoitus kuljettaa määräpaikkaan joko suoraan tai hyväksytyn keräyskeskuksen kautta jalostus- ja tuotantotarkoituksiin;</p>
        <p>3) 'lihotuslampailla tai -vuohilla' muita kuin 1 ja 2 alakohdassa tarkoitettuja lampaita ja vuohia, jotka on tarkoitus kuljettaa määräpaikkaan joko suoraan tai hyväksytyn keräyskeskuksen kautta lihotettavaksi ja sen jälkeen teurastettavaksi;</p>
        <p>4) 'virallisesti luomistaudista vapaalla lammas- tai vuohitilalla' liitteessä A olevan 1 luvun I jaksossa vahvistetut edellytykset täyttävää tilaa;</p>
        <p>5) 'luomistaudista vapaalla lammas- tai vuohitilalla' liitteessä A olevassa 2 luvussa vahvistetut edellytykset täyttävää tilaa;</p>
        <p>6) 'taudeilla, joita ilmoitusvelvollisuus koskee' liitteessä B olevassa I jaksossa lueteltuja tauteja;</p>
        <p>7) 'virkaeläinlääkärillä' jäsenvaltion toimivaltaisen keskusviranomaisen nimeämää eläinlääkäriä;</p>
        <p>8) 'alkuperätilalla' tilaa, jolla lampaita ja vuohia on pidetty yhtäjaksoisesti tämän direktiivin vaatimusten mukaisesti, mistä säilytetään tiedot todisteeksi kyseisestä eläinten pidosta, jonka toimivaltaiset viranomaiset voivat tarkastaa;</p>
        <p>9) 'keräyskeskuksella' keräilykeskuksia ja markkinoita, minne eri tiloilta peräisin olevat lampaat ja vuohet kootaan virkaeläinlääkärin valvonnassa erien muodostamiseksi kansallisia siirtoja varten;</p>
        <p>10) 'hyväksytyllä keräyskeskuksella' laitosta, johon eri tiloilta peräisin olevat lampaat ja vuohet kootaan yhteisön sisäiseen kauppaan tarkoitettujen erien muodostamiseksi;</p>
        <p>11) 'välittäjällä' luonnollista henkilöä tai oikeushenkilöä, joka ostaa tai myy suoraan tai välikäsien kautta eläimiä kaupallisiin tarkoituksiin eläinerien vaihtuessa säännöllisesti ja joka viimeistään 29 päivää eläinten ostamisen jälkeen myy ne edelleen tai siirtää ne saapumistiloista muihin hänelle kuulumattomiin tiloihin tai suoraan teurastamoon;</p>
        <p>12) 'hyväksytyillä välittäjän tiloilla' toimivaltaisten viranomaisten hyväksymiä 11 kohdassa määritellyn välittäjän toimitiloja, joihin eri tiloilta peräisin olevat lampaat ja vuohet kootaan yhteisön sisäiseen kauppaan tarkoitettujen erien muodostamiseksi;</p>
        <p>13) 'kuljetuksesta vastaavalla' direktiivin 91/628/ETY 5 artiklassa tarkoitettua luonnollista tai oikeushenkilöä;</p>
        <p>14) 'alueella' jäsenvaltion alueen osaa, jonka pinta-ala on vähintään 2000 neliökilometriä ja joka kuuluu toimivaltaisten viranomaisten valvontaan ja käsittää vähintään yhden seuraavista hallinnollisista alueista:</p>
        <p>%gt%TAULUKON PAIKKA%gt%%quot%</p>
        <p>2) Korvataan 3 artikla seuraavasti:</p>
        <p>%quot% 3 artikla</p>
        <p>1. Teuraslampailla ja -vuohilla voidaan käydä kauppaa vain siinä tapauksessa, että ne täyttävät 4, 4 a, 4 b ja 4 c artiklassa säädetyt edellytykset.</p>
        <p>2. Lihotuslampailla ja -vuohilla voidaan käydä kauppaa vain siinä tapauksessa, että ne täyttävät 4, 4 a, 4 b ja 5 artiklassa säädetyt edellytykset, sanotun kuitenkaan rajoittamatta lisätakuita, joita voidaan vaatia 7 ja 8 artiklan mukaisesti.</p>
        <p>3. Jalostuslampailla ja -vuohilla voidaan käydä kauppaa vain siinä tapauksessa, että ne täyttävät 4, 4 a, 4 b, 5 ja 6 artiklassa säädetyt edellytykset, sanotun kuitenkaan rajoittamatta lisätakuita, joita voidaan vaatia 7 ja 8 artiklan mukaisesti.</p>
        <p>4. Poiketen siitä, mitä 2 ja 3 kohdassa säädetään, määräjäsenvaltion toimivaltaiset viranomaiset voivat sallia yleisiä tai rajoitettuja poikkeuksia sellaisten jalostus- ja lihotuslampaiden ja -vuohien siirtämisen osalta, joiden on vain tarkoitus laiduntaa väliaikaisesti yhteisön sisärajojen läheisyydessä. Tällaisia poikkeuksia soveltavien jäsenvaltioiden on ilmoitettava komissiolle myönnettyjen poikkeuslupien sisältö.</p>
        <p>5. Tässä direktiivissä tarkoitetut lampaat ja vuohet eivät missään vaiheessa alkuperätilalta lähtönsä ja määräpaikkaan saapumisensa välillä saa joutua kosketuksiin muiden sorkkaeläinten kuin sellaisten kanssa, joiden terveydellinen asema on sama kuin kyseisten eläinten.%quot%</p>
        <p>3) Korvataan 4 artikla seuraavasti:</p>
        <p>%quot% 4 artikla</p>
        <p>1. Jäsenvaltioiden on varmistettava, että lampaat ja vuohet:</p>
        <p>a) tunnistetaan ja rekisteröidään yhteisön lainsäädännön mukaisesti;</p>
        <p>b) tarkastaa virkaeläinlääkäri eläinten lastausta edeltävien 24 tunnin aikana ja että niissä ei ole taudin kliinisiä oireita;</p>
        <p>c) eivät tule sellaiselta tilalta eivätkä ole olleet kosketuksissa sellaiselta tilalta tuleviin eläimiin, joihin sovelletaan kieltoa eläinten terveyteen liittyvin perustein; tällaista kieltoa sovelletaan viimeisen sellaisen eläimen teurastukseen ja/tai hävittämiseen saakka, jolla oli jokin i, ii tai iii alakohdassa tarkoitetuista taudeista tai joka oli altis tällaiselle taudille, vähintään:</p>
        <p>i) 42 päivää luomistautitapauksissa;</p>
        <p>ii) 30 päivää raivotautitapauksissa;</p>
        <p>iii) 15 päivää pernaruttotapauksissa;</p>
        <p>d) eivät tule sellaiselta tilalta eivätkä ole olleet kosketuksissa sellaiselta tilalta tuleviin eläimiin, joka sijaitsee alueella, johon on eläinten terveyteen liittyvistä syistä kohdistunut kyseistä eläinlajia koskevia kieltoja tai rajoituksia yhteisön ja/tai kansallisen lainsäädännön mukaisesti;</p>
        <p>e) eivät ole suu- ja sorkkatautia koskevan yhteisön lainsäädännön mukaisten, eläinten terveydentilan vuoksi asetettavien rajoitusten alaisia eivätkä suu- ja sorkkatautia vastaan rokotettuja.</p>
        <p>2. Jäsenvaltioiden on varmistettava, että kauppaa ei käydä seuraavilla eläimillä:</p>
        <p>a) lampailla ja vuohilla, jotka on ehkä jouduttava teurastamaan muiden kuin direktiivin 90/425/ETY liitteessä C tai tämän direktiivin liitteessä B olevassa I luvussa tarkoitettujen tautien hävittämiseen tähtäävän kansallisen ohjelman nojalla;</p>
        <p>b) lampailla ja vuohilla, joita ei perustamissopimuksen 30 artiklan perusteella voida pitää kaupan niiden omalla alueella terveyteen tai eläinten terveyteen liittyvistä syistä.</p>
        <p>3. Jäsenvaltioiden on varmistettava, että lampaat ja vuohet:</p>
        <p>a) ovat joko syntyneet ja on kasvatettu yhteisössä; tai</p>
        <p>b) on tuotu kolmannesta maasta yhteisön lainsäädännön mukaisesti.%quot%</p>
        <p>4) Lisätään artiklat seuraavasti:</p>
        <p>%quot% 4 a artikla</p>
        <p>1. Jäsenvaltioiden on varmistettava, että teuras-, jalostus- ja lihotuslampaita ja -vuohia lähetetään toiseen jäsenvaltioon ainoastaan siinä tapauksessa, että:</p>
        <p>a) eläimiä on pidetty yhtäjaksoisesti alkuperätilalla vähintään 30 päivää tai, jos eläimet ovat alle 30 päivän ikäisiä, syntymästään lähtien; ja</p>
        <p>b) eläimet eivät ole peräisin tilalta, jonne on tuotu lampaita tai vuohia lähetystä edeltävien 21 päivän aikana; ja</p>
        <p>c) eläimet eivät ole peräisin tilalta, jonne on tuotu sorkkaeläimiä kolmannesta maasta lähetystä edeltävien 30 päivän aikana.</p>
        <p>2. Poiketen siitä, mitä 1 kohdan b ja c alakohdassa säädetään, jäsenvaltiot voivat sallia lampaiden ja vuohien lähettämisen toiseen jäsenvaltioon, jos 1 kohdan b ja c alakohdassa tarkoitetut eläimet on pidetty täysin eristettyinä tilan muista eläimistä.</p>
        <p>4 b artikla</p>
        <p>1. Jäsenvaltioiden on varmistettava, että 2-6 kohdassa säädettyjä edellytyksiä sovelletaan kaikkeen yhteisön sisäiseen lampaiden ja vuohien kauppaan.</p>
        <p>2. Eläimet eivät saa olla alkuperätilan ulkopuolella yli kuutta päivää ennen kuin ne viimeisen kerran sertifioidaan niiden myymiseksi toisessa jäsenvaltiossa sijaitsevaan lopulliseen määräpaikkaan terveystodistuksessa annettujen tietojen mukaisesti.</p>
        <p>Kun eläimiä kuljetetaan merellä, kuuden päivän määräaikaa pidennetään merimatkan keston verran, sanotun kuitenkaan rajoittamatta 9 artiklan 1 kohdan soveltamista.</p>
        <p>3. Alkuperätilalta lähtönsä jälkeen eläimet on lähetettävä suoraan toisessa jäsenvaltiossa sijaitsevaan määräpaikkaan.</p>
        <p>4. Poiketen siitä, mitä 3 kohdassa säädetään, lampaat ja vuohet voidaan alkuperätilalta lähdön jälkeen ja ennen saapumista toisessa jäsenvaltiossa sijaitsevaan määräpaikkaan kuljettaa ainoastaan yhden, alkuperäjäsenvaltiossa sijaitsevan hyväksytyn keräyskeskuksen kautta.</p>
        <p>Alkuperäjäsenvaltiossa sijaitsevat hyväksytyt välittäjän tilat voivat teuraslampaiden ja -vuohien osalta korvata hyväksytyn keräyskeskuksen.</p>
        <p>5. Teuraseläimet, jotka kuljetetaan määräjäsenvaltioon saapumisen jälkeen teurastamoon, on teurastettava mahdollisimman pian ja viimeistään 72 tunnin kuluessa saapumisesta.</p>
        <p>6. Jäsenvaltioiden on varmistettava, että tämän direktiivin soveltamisalaan kuuluvat eläimet eivät missään vaiheessa alkuperätilalta lähtönsä ja määräpaikkaan saapumisensa välillä vaaranna sellaisten lampaiden ja vuohien terveydellistä asemaa, joita ei ole tarkoitettu yhteisön sisäiseen kauppaan, sanotun kuitenkaan rajoittamatta 3 artiklan 5 kohdan soveltamista.</p>
        <p>4 c artikla</p>
        <p>1. Poiketen siitä, mitä 4 a artiklan 1 kohdan a alakohdassa säädetään, teuraslampailla ja -vuohilla voidaan käydä kauppaa sen jälkeen, kun niitä on pidetty yhtäjaksoisesti alkuperätilalla vähintään 21 päivää.</p>
        <p>2. Poiketen siitä, mitä 4 a artiklan 1 kohdan b alakohdassa säädetään, ja rajoittamatta 1 kohdan ja 4 b artiklan 2 kohdan soveltamista, teuraslampaat ja -vuohet voidaan lähettää alkuperätilalta, jonne on tuotu lampaita ja vuohia lähetystä edeltävien 21 päivän aikana, jos ne kuljetetaan suoraan toisessa jäsenvaltiossa sijaitsevaan teurastamoon välittömästi tapahtuvaa teurastamista varten; kyseisiä eläimiä ei saa kuljettaa keräyskeskusten tai direktiivin 91/628/ETY mukaisesti perustettujen pysähdyspaikkojen kautta.</p>
        <p>3. Poiketen siitä, mitä 4 b artiklan 3 ja 4 kohdassa säädetään, ja rajoittamatta 4 b artiklan 2 kohdan soveltamista, teuraslampaat ja -vuohet voidaan alkuperätilalta lähdön jälkeen kuljettaa lisäksi yhden keräyskeskuksen kautta seuraavin vaihtoehtoisin edellytyksin:</p>
        <p>a) eläimet ennen kuljetusta 4 b artiklan 4 kohdassa tarkoitetun alkuperäjäsenvaltiossa sijaitsevan keräyskeskuksen kautta täyttävät seuraavat edellytykset:</p>
        <p>i) eläimet kuljetetaan alkuperätilalta lähtönsä jälkeen yhden ainoan, virkaeläinlääkärin valvoman keräyskeskuksen kautta, jossa sallitaan samanaikaisesti vain vähintään samassa terveydellisessä asemassa olevat eläimet; ja</p>
        <p>ii) viimeistään kyseisessä keräyskeskuksessa eläimet tunnistetaan yksilöllisesti, jotta kussakin tapauksessa voidaan jäljittää niiden alkuperätila, sanotun rajoittamatta lampaiden ja vuohien tunnistamista koskevan yhteisön lainsäädännön noudattamista; ja</p>
        <p>iii) keräyskeskuksesta eläimet, joiden mukana on seurattava virallinen eläinlääkintäasiakirja, kuljetetaan 4 b artiklan 4 kohdassa tarkoitettuun hyväksyttyyn keräyskeskukseen sertifioitavaksi ja lähetettäväksi suoraan määräjäsenvaltiossa sijaitsevaan teurastamoon;</p>
        <p>tai</p>
        <p>b) eläimet voidaan alkuperäjäsenvaltiosta lähettämisen jälkeen kuljettaa yhden hyväksytyn keräyskeskuksen kautta, ennen kuin ne lähetetään määräjäsenvaltiossa sijaitsevaan teurastamoon, seuraavin edellytyksin:</p>
        <p>i) joko hyväksytty keräyskeskus sijaitsee määräjäsenvaltiossa, josta eläimet on siirrettävä virkaeläinlääkärin valvonnassa suoraan teurastamoon teurastettavaksi viiden päivän kuluessa siitä, kun ne on tuotu hyväksyttyyn keräyskeskukseen; tai</p>
        <p>ii) hyväksytty keräyskeskus sijaitsee yhdessä kauttakulkujäsenvaltiossa, josta eläimet lähetetään suoraan määräjäsenvaltiossa sijaitsevaan teurastamoon 9 artiklan 6 kohdan mukaisesti annetussa eläinten terveystodistuksessa mainitun mukaisesti.%quot%</p>
        <p>5) Korvataan 8 a artikla seuraavasti:</p>
        <p>%quot% 8 a artikla</p>
        <p>1. Jotta toimivaltainen viranomainen voisi hyväksyä keräyskeskukset, jäsenvaltioiden on huolehdittava siitä, että keräyskeskusten on:</p>
        <p>a) oltava virkaeläinlääkärin valvonnassa; virkaeläinlääkärin on erityisesti huolehdittava siitä, että 3 artiklan 5 kohdan säännöksiä noudatetaan;</p>
        <p>b) sijaittava alueella, jota ei yhteisön tai kansallisen asiaa koskevan lainsäädännön nojalla koske kielto- tai rajoittamistoimenpide;</p>
        <p>c) oltava virkaeläinlääkärin ohjeiden mukaisesti puhdistettuja ja desinfioituja ennen käyttöä;</p>
        <p>d) voitava tarjota, sen mukaan mikä on niiden valmius ottaa vastaan eläimiä,</p>
        <p>- yksinomaan tällaista käyttöä varten varatut tilat silloin, kun niitä käytetään keräyskeskuksina,</p>
        <p>- tarkoituksenmukaiset tilat eläinten lastaamiseen ja lastien purkamiseen sekä eläinten sijoittamiseen asianmukaisella tavalla, niiden juottamiseksi, ruokkimiseksi sekä kaikkien niille tehtäväksi kuuluvien käsittelyjen suorittamiseksi; näiden tilojen on oltava helposti puhdistettavissa ja desinfioitavissa,</p>
        <p>- tarkoituksenmukaiset tarkastustilat,</p>
        <p>- tarkoituksenmukaiset tilat eläinten eristämiseksi,</p>
        <p>- tarkoituksenmukaiset laitteet tilojen ja eläinkuljetusautojen puhdistamiseksi ja desinfioimiseksi,</p>
        <p>- riittävät tilat rehuja, kuivikkeita ja lantaa varten,</p>
        <p>- tarkoituksenmukainen järjestelmä jäteveden keräämiseksi,</p>
        <p>- virkaeläinlääkärin käyttöön tarkoitettu toimisto;</p>
        <p>e) otettava vastaan ainoastaan eläimet, jotka on tunnistettu yhteisön lainsäädännön mukaisesti ja jotka täyttävät tässä direktiivissä säädetyt eläinten terveysvaatimukset kyseisen eläinluokan osalta. Tämän vuoksi eläimiä otettaessa vastaan keskuksen omistajan tai siitä vastuussa olevan henkilön on varmistettava, että eläinten mukana on terveyttä koskevat asiakirjat tai asianmukaiset todistukset kyseisten eläinlajien ja -luokkien osalta;</p>
        <p>f) kuuluttava säännöllisten, toimivaltaisen viranomaisen suorittamien tarkastusten piiriin sen varmistamiseksi, että hyväksymisedellytykset edelleen täyttyvät.</p>
        <p>2. Keräyskeskuksen omistajan tai siitä vastuussa olevan henkilön on eläinten mukana seuraavien asiakirjojen tai eläinten tunnistusnumeroiden tai -merkkien perusteella merkittävä rekisteriin tai tietokantaan seuraavat tiedot, jotka on säilytettävä vähintään kolmen vuoden ajan:</p>
        <p>- lampaiden ja vuohien omistajan nimi, eläinten alkuperä, saapumispäivämäärä, lähtöpäivämäärä, lampaiden ja vuohien lukumäärä ja tunnisteet tai keskukseen tulevien eläinten alkuperätilan rekisteröintinumero, tapauksen mukaan sen keräyskeskuksen hyväksyntä- tai rekisteröintinumero, jonka kautta eläimet on kuljetettu ennen saapumistaan keskukseen, ja niiden ilmoitettu määräpaikka,</p>
        <p>- kuljetuksesta vastaavan rekisteröintinumero ja eläimiä keskukseen tuovan ja sieltä pois kuljettavan eläinkuljetusauton rekisterinumero.</p>
        <p>3. Toimivaltaisen viranomaisen on annettava jokaiselle hyväksytylle keräyskeskukselle hyväksymisnumero. Hyväksyminen voidaan rajoittaa koskemaan vain jompaa kumpaa tässä direktiivissä tarkoitetuista lajeista tai jalostus- ja lihotuseläimiä tai teuraseläimiä. Toimivaltaisen viranomaisen on ilmoitettava komissiolle luettelo hyväksytyistä keräyskeskuksista sekä mahdollisista päivityksistä. Komissio antaa tämän luettelon jäsenvaltioille tiedoksi 15 artiklan 1 kohdassa tarkoitetussa komiteassa.</p>
        <p>4. Toimivaltainen viranomainen voi peruuttaa hyväksymisen tilapäisesti tai kokonaan, jos tätä artiklaa tai tämän direktiivin muita säännöksiä tai minkä tahansa muun eläinten terveyden kannalta tärkeän direktiivin aiheellisia säännöksiä ei noudateta. Hyväksyminen voidaan palauttaa, jos toimivaltainen viranomainen varmistuu siitä, että keräyskeskus on täysin kaikkien tämän direktiivin aiheellisten säännösten mukainen.</p>
        <p>5. Toimivaltaisen viranomaisen on varmistuttava siitä, että keräyskeskusten ollessa toiminnassa niillä on käytössään riittävä määrä virkaeläinlääkäreitä kaikkien niille kuuluvien tehtävien suorittamiseksi.</p>
        <p>6. Tämän artiklan yhdenmukaisen soveltamisen edellyttämät yksityiskohtaiset soveltamissäännöt annetaan 15 artiklan 2 kohdassa säädettyä menettelyä noudattaen.%quot%</p>
        <p>6) Lisätään artiklat seuraavasti:</p>
        <p>%quot% 8 b artikla</p>
        <p>1. Jäsenvaltioiden on huolehdittava siitä, että kaikki välittäjät on rekisteröity ja heillä on yhteisön sisäistä kauppaa varten toimivaltaisen viranomaisen myöntämä hyväksymisnumero, sekä siitä, että hyväksytyt välittäjät täyttävät vähintään seuraavat edellytykset:</p>
        <p>a) ne käyvät kauppaa ainoastaan tunnistetuilla eläimillä, jotka ovat peräisin 3 artiklassa vahvistetut edellytykset täyttäviltä tiloilta. Tätä varten välittäjän on varmistettava, että eläimet on asianmukaisesti tunnistettu ja että niillä on asianmukaiset terveyttä koskevat asiakirjat tämän direktiivin mukaisesti;</p>
        <p>b) välittäjän on joko eläinten mukana seuraavien asiakirjojen tai eläinten tunnistusmerkkien tai -numeroiden perusteella merkittävä rekisteriin tai tietokantaan seuraavat tiedot, jotka on säilytettävä vähintään kolmen vuoden ajan:</p>
        <p>- lampaiden ja vuohien osalta omistajan nimi, alkuperä, ostopäivämäärä, luokat, lukumäärä ja tunnisteet tai ostettujen eläinten osalta alkuperätilan rekisteröintinumero, tapauksen mukaan sen keräyskeskuksen hyväksyntä- tai rekisteröintinumero, jonka kautta eläimet on kuljetettu ennen ostamista, ja niiden määräpaikka,</p>
        <p>- kuljetuksesta vastaavan rekisteröintinumero ja/tai eläinten toimituksissa ja keräyksessä käytettävän eläinkuljetusauton rekisterinumero,</p>
        <p>- ostajan nimi ja osoite sekä eläimen määräpaikka,</p>
        <p>- jäljennökset reittisuunnitelmasta ja/tai tarvittaessa terveystodistusten sarjanumerot;</p>
        <p>c) kun välittäjä pitää eläimet omissa laitoksissaan, hänen on huolehdittava, että:</p>
        <p>- eläimistä vastuussa oleva henkilökunta on erityisesti koulutettu soveltamaan tämän direktiivin vaatimuksia sekä huolehtimaan eläinten hoidosta ja hyvinvoinnista,</p>
        <p>- virkaeläinlääkäri suorittaa säännöllisesti tarvittavat tarkastukset ja kokeet eläimille ja että kaikki tarvittavat toimenpiteet toteutetaan taudin leviämisen estämiseksi.</p>
        <p>2. Jäsenvaltioiden on huolehdittava, että kaikki välittäjien ammatissaan käyttämät laitokset on rekisteröity ja että toimivaltainen viranomainen on antanut niille hyväksymisnumeron ja että ne täyttävät vähintään seuraavat edellytykset:</p>
        <p>a) niiden on oltava virkaeläinlääkärin valvonnassa;</p>
        <p>b) niiden on sijaittava vyöhykkeellä, jota ei yhteisön tai kansallisen asiaa koskevan lainsäädännön mukaisesti koske kielto- tai rajoittamistoimenpide;</p>
        <p>c) niillä on oltava</p>
        <p>- tarkoituksenmukaiset, riittävän suuret tilat ja erityisesti tarkoituksenmukaiset tarkastustilat sekä eristystilat koko eläinmäärän eristämiseksi mahdollisen tartuntataudin ilmetessä,</p>
        <p>- tarkoituksenmukaiset tilat eläinlastin purkamiseksi ja tarvittaessa näiden sijoittamiseksi asianmukaisella tavalla, niiden juottamiseksi, ruokkimiseksi sekä niille tehtävien käsittelyjen suorittamiseksi; näiden tilojen on oltava helposti puhdistettavissa ja desinfioitavissa,</p>
        <p>- riittävät varastointitilat kuivikkeita ja lantaa varten,</p>
        <p>- tarkoituksenmukainen järjestelmä jäteveden keräämiseksi;</p>
        <p>d) tilat on ennen käyttöä puhdistettava ja desinfioitava virkaeläinlääkärin ohjeiden mukaisesti.</p>
        <p>3. Toimivaltainen viranomainen voi peruuttaa hyväksymisen tilapäisesti tai kokonaan, jos tämän artiklan tai muiden tämän direktiivin asianomaisten säännösten tai minkä tahansa muun eläinten terveyden kannalta tärkeän direktiivin asiaa koskevia säännöksiä ei noudateta. Hyväksyminen voidaan palauttaa, jos toimivaltainen viranomainen varmistuu siitä, että välittäjä noudattaa täysin tämän direktiivin aiheellisia säännöksiä.</p>
        <p>4. Toimivaltaisen viranomaisen on suoritettava säännöllisiä tarkastuksia varmistaakseen, että tämän artiklan vaatimukset täyttyvät.</p>
        <p>8 c artikla</p>
        <p>1. Jäsenvaltioiden on huolehdittava, että direktiivin 91/628/ETY 5 artiklassa tarkoitetut kuljetuksesta vastaavat täyttävät seuraavat lisäedellytykset:</p>
        <p>a) eläinten kuljettamisessa kuljetuksesta vastaavien on käytettävä kuljetusvälineitä, jotka:</p>
        <p>- on rakennettu siten, ettei ajoneuvosta pääse ulos tai valu ulosteita, kuivikkeita tai rehua,</p>
        <p>- on puhdistettu ja desinfioitu toimivaltaisen viranomaisen virallisesti hyväksymillä puhdistusaineilla välittömästi eläinten kuljettamisen tai jokaisen eläinten terveyteen vaikuttavan tuotteen kuljettamisen jälkeen ja tarvittaessa ennen jokaista uudelleenlastausta;</p>
        <p>b) kuljettajilla on oltava joko tarkoituksenmukaiset toimivaltaisen viranomaisen hyväksymät puhdistus- ja desinfiointitilat sekä tilat kuivikkeiden ja lannan varastointia varten tai heidän on esitettävä todisteet siitä, että näistä toimista vastaa toimivaltaisen viranomaisen hyväksymä kolmas osapuoli.</p>
        <p>2. Kuljetuksesta vastaavan on jokaisen eläinkuljetuksissa käytettävän ajoneuvon osalta huolehdittava, että laaditaan rekisteri, jossa on ainakin jäljempänä luetellut vähintään kolmen vuoden ajan säilytettävät tiedot:</p>
        <p>i) lastauspaikat ja -päivämäärät ja sen tilan tai keräyskeskuksen nimi tai toiminimi sekä osoite, jossa eläimet lastataan;</p>
        <p>ii) toimituspaikat ja -päivämäärät, vastaanottajan/vastaanottajien nimi tai toiminimi sekä osoite,</p>
        <p>iii) kuljetettavien eläinten laji ja lukumäärä;</p>
        <p>iv) desinfiointipäivämäärä ja -paikka;</p>
        <p>v) mukana seuraavia asiakirjoja koskevat yksityiskohdat jne..</p>
        <p>3. Kuljetuksesta vastaavan on huolehdittava, että eläinlasti ei missään vaiheessa alkuperätilalta tai keräyskeskuksesta lähdön ja määräpaikkaan saapumisen välillä joudu kosketuksiin terveydelliseltä asemaltaan heikompien eläinten kanssa.</p>
        <p>4. Jäsenvaltioiden on varmistettava, että kuljetuksesta vastaavat sitoutuvat kirjallisesti noudattamaan seuraavia edellytyksiä:</p>
        <p>- toteuttamaan kaikki tarvittavat toimenpiteet tämän direktiivin ja erityisesti tämän artiklan säännösten noudattamiseksi eläinten mukana seuraavien asianmukaisten asiakirjojen osalta,</p>
        <p>- antamaan eläinkuljetukset sellaisten henkilöiden suoritettaviksi, joilla on tarvittavat taidot, ammatillinen pätevyys ja asiantuntemus.</p>
        <p>5. Jos tämän artiklan säännöksiä ei noudateta, sovelletaan direktiivin 91/628/ETY 18 artiklaa.%quot%</p>
        <p>7) Korvataan 9 artikla seuraavasti:</p>
        <p>%quot% 9 artikla</p>
        <p>1. Lampaita ja vuohia määräpaikkaan kuljetettaessa mukana on oltava, tapauksen mukaan, liitteessä E olevan I, II tai III mallin mukainen terveystodistus. Todistuksen on muodostuttava yhdestä ainoasta lehdestä tai kun tarvitaan useampi sivu, ne on järjestettävä siten, että sivupari tai sivujen joukko muodostaa jakamattoman, sarjanumerolla varustetun kokonaisuuden. Todistus on laadittava terveystarkastuksen suorittamispäivänä vähintään yhdellä määrämaan virallisella kielellä. Se on voimassa kymmenen päivää terveystarkastuspäivästä.</p>
        <p>2. Eläinlastille terveystodistusta varten tehtävä terveystarkastus, mukaan lukien lisätakuut, voidaan tehdä alkuperätilalla tai hyväksytyssä keräyskeskuksessa taikka teuraseläinten tapauksessa hyväksytyissä välittäjän tiloissa. Toimivaltaisen viranomaisen on tätä varten huolehdittava siitä, että virkaeläinlääkäri laatii kaikki terveystodistukset tässä direktiivissä tarkoitettujen tarkastusten, käyntien ja valvontatoimenpiteiden jälkeen.</p>
        <p>3. Keräyskeskuksesta vastaavan virkaeläinlääkärin on eläinten saapuessa tehtävä eläimille kaikki tarvittavat tarkastukset.</p>
        <p>4. Jos lampaat ja vuohet on tarkoitettu lihotukseen ja jalostukseen ja ne on lähetetty toiseen jäsenvaltioon alkuperäjäsenvaltiossa sijaitsevasta hyväksytystä keräyskeskuksesta, 1 kohdassa tarkoitettu, tapauksen mukaan liitteessä E olevan II tai III mallin mukainen terveystodistus voidaan antaa ainoastaan 3 kohdassa säädettyjen tarkastusten sekä sellaisen virallisen asiakirjan perusteella, jossa on alkuperätilasta vastuussa olevan virkaeläinlääkärin antamat tiedot.</p>
        <p>5. Jos lampaat ja vuohet on tarkoitettu teurastettavaksi ja ne on lähetetty toiseen jäsenvaltioon alkuperäjäsenvaltiossa sijaitsevasta hyväksytystä keräyskeskuksesta tai hyväksytyistä välittäjän tiloista, 1 kohdassa tarkoitettu, liitteessä E olevan I mallin mukainen terveystodistus voidaan antaa ainoastaan 3 kohdassa säädettyjen tarkastusten sekä sellaisen virallisen asiakirjan perusteella, jossa on alkuperätilasta tai 4 c artiklan 3 kohdan a alakohdan i alakohdassa tarkoitetusta keräyskeskuksesta vastuussa olevan virkaeläinlääkärin antamat tiedot.</p>
        <p>6. Jos lampaat ja vuohet on tarkoitettu teurastettavaksi ja ne kuljetetaan 4 c artiklan 3 kohdan b alakohdan ii alakohdan mukaisesti hyväksytyn keräyskeskuksen kautta, kauttakulkujäsenvaltiossa sijaitsevasta hyväksytystä keräyskeskuksesta vastuussa olevan virkaeläinlääkärin on toimitettava määräjäsenvaltiolle todistus antamalla liitteessä E olevan I mallin mukainen toinen terveystodistus, johon lisätään vaadittavat tiedot alkuperäisestä terveystodistuksesta ja liitetään virallisesti hyväksytty jäljennös alkuperäisestä terveystodistuksesta (hyväksytyt jäljennökset alkuperäisistä terveystodistuksista). Tällöin todistusten yhteenlaskettu voimassaoloaika ei saa ylittää 1 kohdassa mainittua voimassaoloaikaa.</p>
        <p>7. Tapauksen mukaan liitteessä E olevan I, II tai III mallin mukaisen todistuksen yhteisön sisäistä kauppaa varten täyttävän virkaeläinlääkärin on huolehdittava eläinten siirron merkitsemisestä ANIMO-verkkoon todistuksen antamispäivänä%quot%.</p>
        <p>8) Kumotaan 13 artikla.</p>
        <p>9) Korvataan 14 artikla seuraavasti:</p>
        <p>%quot% 14 artikla</p>
        <p>1. Neuvosto muuttaa liitettä A määräenemmistöllä komission ehdotuksesta.</p>
        <p>2. Liitteet B, C, D ja E muutetaan 15 artiklan 2 kohdassa säädettyä menettelyä noudattaen.</p>
        <p>3. Tämän direktiivin täytäntöönpanosäännöt annetaan 15 artiklan 2 kohdassa säädettyä menettelyä noudattaen.%quot%</p>
        <p>10) Kumotaan 16 artikla.</p>
        <p>11) Korvataan liite E tämän direktiivin liitteellä.</p>
        <p>2 artikla</p>
        <p>1. Jäsenvaltioiden on saatettava tämän direktiivin noudattamisen edellyttämät lait, asetukset ja hallinnolliset määräykset voimaan 1 päivään heinäkuuta 2004 mennessä. Niiden on ilmoitettava tästä komissiolle viipymättä.</p>
        <p>Näissä jäsenvaltioiden antamissa säädöksissä on viitattava tähän direktiiviin tai niihin on liitettävä tällainen viittaus, kun ne virallisesti julkaistaan. Jäsenvaltioiden on säädettävä siitä, miten viittaukset tehdään.</p>
        <p>2. Jäsenvaltioiden on toimitettava tässä direktiivissä tarkoitetuista kysymyksistä antamansa keskeiset kansalliset säännökset kirjallisina komissiolle.</p>
        <p>3 artikla</p>
        <p>Tämä direktiivi tulee voimaan päivänä, jona se julkaistaan Euroopan unionin virallisessa lehdessä.</p>
        <p>Tämä direktiivi on osoitettu kaikille jäsenvaltioille.</p>
      </div>
      <div type="signature">
        <p>Tehty Luxemburgissa 11 päivänä kesäkuuta 2003.</p>
        <p>Neuvoston puolesta</p>
        <p>Puheenjohtaja</p>
        <p>G. Drys</p>
        <p>(1) EYVL C 331 E, 31.12.2002, s. 287.</p>
        <p>(2) Lausunto annettu 17. joulukuuta 2002 (ei vielä julkaistu virallisessa lehdessä).</p>
        <p>(3) EUVL C 85, 8.4.2003, s. 36.</p>
        <p>(4) EYVL L 46, 19.2.1991, s. 19, direktiivi sellaisena kuin se on viimeksi muutettuna komission päätöksellä 2002/261/EY (EYVL L 91, 6.4.2002, s. 31).</p>
        <p>(5) EYVL 121, 29.7.1964, s. 1977/64, direktiivi sellaisena kuin se on viimeksi muutettuna komission asetuksella (EY) N:o 1226/2002 (EYVL L 179, 9.7.2002, s. 13).</p>
        <p>(6) EYVL L 109, 25.4.1997, s. 1, direktiivi sellaisena kuin se on viimeksi muutettuna direktiivillä 98/99/EY (EYVL L 358, 31.12.1998, s. 107).</p>
        <p>(7) EYVL L 115, 25.4.2001, s. 12, päätös sellaisena kuin se on viimeksi muutettuna komission päätöksellä 2002/1004/EY (EYVL L 349, 24.12.2002, s. 108).</p>
        <p>(8) EYVL L 340, 11.12.1991, s. 17, direktiivi sellaisena kuin se on viimeksi muutettuna direktiivillä 95/29/EY (EYVL L 148, 30.6.1995, s. 52).</p>
      </div>
      <div type="annex">
        <p>LIITE</p>
        <p>%quot%LIITE E</p>
        <p>%gt%PIC FILE= %quot%L_2003169FI.005803.TIF%quot%%gt%</p>
        <p>%gt%PIC FILE= %quot%L_2003169FI.005901.TIF%quot%%gt%</p>
        <p>%gt%PIC FILE= %quot%L_2003169FI.006001.TIF%quot%%gt%</p>
        <p>%gt%PIC FILE= %quot%L_2003169FI.006101.TIF%quot%%gt%</p>
        <p>%gt%PIC FILE= %quot%L_2003169FI.006201.TIF%quot%%gt%</p>
        <p>%gt%PIC FILE= %quot%L_2003169FI.006301.TIF%quot%%gt%</p>
        <p>%gt%PIC FILE= %quot%L_2003169FI.006401.TIF%quot%%gt%</p>
        <p>%gt%PIC FILE= %quot%L_2003169FI.006501.TIF%quot%%gt%</p>
        <p>%gt%PIC FILE= %quot%L_2003169FI.006601.TIF%quot%%gt%%quot%</p>
      </div>
    </body>
</html>
