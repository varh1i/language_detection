<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Tanács ajánlása ( 2006. március 14. ) a Bizottságnak az Európai Fejlesztési Alap (hatodik EFA) 2004. pénzügyi évre vonatkozó műveleteinek végrehajtása tekintetében adandó felmentésről</head>
      <div type="body">
        <p>A Tanács ajánlása</p>
        <p>( 2006. március 14.)</p>
        <p>a Bizottságnak az Európai Fejlesztési Alap (hatodik EFA) 2004. pénzügyi évre vonatkozó műveleteinek végrehajtása tekintetében adandó felmentésről</p>
        <p>(2006/220/EK)</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel az 1984. december 8-án Loméban aláírt harmadik AKCS–EGK-egyezményre,</p>
        <p>tekintettel a közösségi támogatás finanszírozásáról és kezeléséről szóló 86/126/EGK belső megállapodásra [1] és különösen annak 29. cikke (3) bekezdésére,</p>
        <p>tekintettel a hatodik Európai Fejlesztési Alapra (hatodik EFA) alkalmazandó 1986. november 11-i pénzügyi szabályzatra [2] és különösen annak 66–73. cikkére,</p>
        <p>megvizsgálva a hatodik EFA műveleteire vonatkozó 2004. december 31-i bevételi és kiadási kimutatást, illetve eredménykimutatást, valamint a Számvevőszéknek a 2004. pénzügyi évre vonatkozó jelentését, a Bizottság válaszaival együtt [3],</p>
        <p>mivel a belső megállapodás 29. cikkének (3) bekezdése szerint a Bizottságnak a hatodik EFA pénzgazdálkodása tekintetében a mentességet az Európai Parlamentnek kell megadnia, a Tanács ajánlására,</p>
        <p>mivel a 2004. pénzügyi év során a Bizottság a hatodik EFA műveleteit összességében kielégítően hajtotta végre,</p>
        <p>JAVASOLJA, hogy az Európai Parlament a Bizottságot mentse fel a hatodik EFA 2004. pénzügyi évre vonatkozó műveleteinek végrehajtása tekintetében.</p>
      </div>
      <div type="signature">
        <p>Kelt Brüsszelben, 2006. március 14-én.</p>
        <p>a Tanács részéről</p>
        <p>az elnök</p>
        <p>K.-H. Grasser</p>
        <p>[1] HL L 86., 1986.3.31., 210. o. A legutóbb a 86/281/EGK határozattal (HL L 178., 1986.7.2., 13. o.) módosított megállapodás.</p>
        <p>[2] HL L 325., 1986.11.20., 42. o.</p>
        <p>[3] HL C 301., 2005.11.30., 249. o.</p>
        <p>--------------------------------------------------</p>
      </div>
    </body>
</html>
