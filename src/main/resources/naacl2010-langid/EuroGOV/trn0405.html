<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Tan%aacute%cs 1921/2004/EK rendelete (2004. okt%oacute%ber 25.) az egyes Izlandr%oacute%l sz%aacute%rmaz%oacute% hal%aacute%szati term%eacute%kekre %eacute%s %eacute%lő lovakra vonatkoz%oacute%an k%ouml%z%ouml%ss%eacute%gi v%aacute%mkontingensek megnyit%aacute%s%aacute%r%oacute%l %eacute%s kezel%eacute%s%eacute%ről sz%oacute%l%oacute% 499/96/EK rendelet m%oacute%dos%iacute%t%aacute%s%aacute%r%oacute%l</head>
      <div type="body">
        <p>A Tanács 1921/2004/EK rendelete</p>
        <p>( 2004. október 25.)</p>
        <p>az egyes Izlandról származó halászati termékekre és élő lovakra vonatkozóan közösségi vámkontingensek megnyitásáról és kezeléséről szóló 499/96/EK rendelet módosításáról</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre és különösen annak 133. cikkére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) A 1996. március 19-i, az egyes Izlandról származó halászati termékekre és élő lovakra vonatkozóan közösségi vámkontingensek megnyitásáról és kezeléséről szóló, 499/96/EK tanácsi rendelet [1] alapján közösségi vámkontingensek nyíltak meg ezekre a halászati termékekre és élő lovakra.</p>
        <p>(2) A Cseh Köztársaságnak, Észtországnak, Ciprusnak, Lettországnak, Litvániának, Magyarországnak, Máltának, Lengyelországnak, Szlovákiának és Szlovéniának (a továbbiakban: a csatlakozó államok) az Európai Gazdasági Térségben való részvételéről az EGT-bővítési megállapodás révén történt megállapodás, amelyet a Közösség és tagállamai, Izland, Liechtenstein és Norvégia, valamint a csatlakozó államok 2003. október 14-én írtak alá.</p>
        <p>(3) Az EGT-bővítési megállapodás elfogadásához szükséges eljárások befejeződéséig egy levélváltás formájában megkötött megállapodásról történt megegyezés, amely rendelkezik az EGT-bővítési megállapodás ideiglenes alkalmazásáról. Ezt a megállapodást a 2004/368/EK határozat hagyta jóvá [2].</p>
        <p>(4) Az EGT-bővítési megállapodás rendelkezik egy az 1972-es EK-Izland szabadkereskedelmi megállapodáshoz csatolandó kiegészítő jegyzőkönyv elfogadásáról, amely előírja közösségi vámkontingens nyitását egy halászati termékre. Ezt a vámkontingenst meg kell nyitni.</p>
        <p>(5) A közös vámtarifa szerinti szokásos vám az említett halászati termék esetében a február 15. és június 15. közötti időszakban minden évben %quot%ingyenes%quot%, és az említett időszakban szükségtelen a fent említett vámkontingens használata.</p>
        <p>(6) A 499/96/EK irányelvet megfelelően módosítani kell.</p>
        <p>(7) Mivel az EGT-bővítési megállapodás 2004. május 1-jén érvénybe lépett, ezt a rendeletet is ugyanettől az időponttól kezdődően kell alkalmazni és késedelem nélkül hatályba kell léptetni,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 499/96/EK rendelet a következőképpen módosul:</p>
        <p>1. Az 1. cikk a következő, (4) bekezdéssel egészül ki:</p>
        <p>%quot%(4) A 09.0792 tételszámú vámkontingens kedvezménye nem adható meg a szabad forgalomba való bocsátásra vonatkozó nyilatkozattal ellátott árukra a február 15. és június 15. közötti időszakban.%quot%</p>
        <p>2. A melléklet ezen rendelet mellékletével összhangban módosul.</p>
        <p>2. cikk</p>
        <p>2004-re a 09.0792 tételszámú vámkontingensek éves volumeneit arányosan csökkenteni kell a vámkontingens egész hetekben kifejezett azon időszakával arányosan, amely a 3. cikk második bekezdésében előírt időpontig eltelt.</p>
        <p>3. cikk</p>
        <p>Ez a rendelet az Európai Unió Hivatalos Lapjában történt közzétételét követően késedelem nélkül lép hatályba.</p>
        <p>2004. május 1-jétől kell alkalmazni.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Luxembourgban, 2004. október 25-én.</p>
        <p>a Tanács részéről</p>
        <p>az elnökasszony</p>
        <p>R. Verdonk</p>
        <p>--------------------------------------------------</p>
        <p>[1] HL L 75., 1996.3.23., 8. o.</p>
        <p>[2] HL L 130., 2004.4.29., 1. o.</p>
        <p>--------------------------------------------------</p>
      </div>
      <div type="annex">
        <p>+++++ ANNEX 1 +++++</p>
      </div>
    </body>
</html>
