<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Javaslat a Tan%aacute%cs rendelete az Indi%aacute%b%oacute%l sz%aacute%rmaz%oacute% szulfanilsav behozatal%aacute%ra vonatkoz%oacute% v%eacute%gleges kiegyenl%iacute%tő v%aacute%m kivet%eacute%s%eacute%ről %eacute%s az ideiglenes kiegyenl%iacute%tő v%aacute%m v%eacute%gleges beszed%eacute%s%eacute%ről sz%oacute%l%oacute% 1338/2002/EK rendelet m%oacute%dos%iacute%t%aacute%s%aacute%r%oacute%l %eacute%s a t%ouml%bbek k%ouml%z%ouml%tt Indi%aacute%b%oacute%l sz%aacute%rmaz%oacute% szulfanilsav behozatal%aacute%ra v%eacute%gleges d%ouml%mpingellenes v%aacute%m kivet%eacute%s%eacute%ről sz%oacute%l%oacute% 1339/2002/EK rendelet m%oacute%dos%iacute%t%aacute%s%aacute%r%oacute%l /* COM/2005/0619 v%eacute%gleges */</head>
      <div type="body">
        <p>[pic] | AZ EURÓPAI KÖZÖSSÉGEK BIZOTTSÁGA |</p>
        <p>Brüsszel, 7.12.2005</p>
        <p>COM(2005)619 végleges</p>
        <p>Javaslat</p>
        <p>A TANÁCS RENDELETE</p>
        <p>az Indiából származó szulfanilsav behozatalára vonatkozó végleges kiegyenlítő vám kivetéséről és az ideiglenes kiegyenlítő vám végleges beszedéséről szóló 1338/2002/EK rendelet módosításáról és a többek között Indiából származó szulfanilsav behozatalára végleges dömpingellenes vám kivetéséről szóló 1339/2002/EK rendelet módosításáról</p>
        <p>.</p>
        <p>(előterjesztő: a Bizottság)</p>
        <p>INDOKLÁS</p>
        <p>A JAVASLAT HÁTTERE |</p>
        <p>A javaslat alapja és célja Ez a javaslat az Európai Közösségben tagsággal nem rendelkező országokból érkező dömpingelt behozatallal szembeni védelemről szóló, 1995. december 22-i 384/96/EK tanácsi rendelet (a továbbiakban: dömpingellenes alaprendelet), valamint a legutóbb a 2004. március 8-i 461/2004/EK tanácsi rendelettel módosított, az Európai Közösségben tagsággal nem rendelkező országokból érkező támogatott behozatallal szembeni védelemről szóló, 1997. október 6-i 2026/97/EK tanácsi rendelet alkalmazására (a továbbiakban: szubvencióellenes alaprendelet) vonatkozik az Indiából származó szulfanilsav behozatalával kapcsolatos eljárás kérdésében. |</p>
        <p>Általános összefüggések A javaslat a dömpingellenes alaprendelet és a szubvencióellenes alaprendelet végrehajtásával összefüggésben, az azokban megállapított tartalmi és eljárási követelményeknek megfelelően lefolytatott vizsgálat eredményeként jött létre. |</p>
        <p>A javaslat által érintett területet szabályozó hatályos rendelkezések Az 1339/2002/EK tanácsi rendelet, amely az Indiából és a Kínai Népköztársaságból (KNK-ból) származó szulfanilsav behozatalára végleges dömpingellenes vámot vet ki. Az 1338/2002/EK tanácsi rendelet, amely az Indiából származó szulfanilsav behozatalára végleges kiegyenlítő vámot vet ki. A 2002/611/EK bizottsági határozat, amely elfogadja a Kokan Synthetics %amp% Chemicals Pvt Ltd. által felajánlott kötelezettségvállalást a dömpingellenes és kiegyenlítő intézkedésekre vonatkozóan. A 2004/255/EK bizottsági határozat, amely visszavonja a Kokan Synthetics %amp% Chemicals Pvt Ltd. által felajánlott kötelezettségvállalást. A 236/2004/EK tanácsi rendelet, amely a dömpingellenes alaprendelet 12. cikke értelmében abszorpcióellenes vizsgálatot rendel el, és növeli a dömpingellenes vám arányát a KNK-ból származó behozatalra vonatkozóan. |</p>
        <p>Összhang az Unió egyéb szakpolitikáival és célkitűzéseivel Nem alkalmazható. |</p>
        <p>KONZULTÁCIÓ AZ ÉRDEKELT FELEKKEL ÉS HATÁSVIZSGÁLAT |</p>
        <p>Konzultáció az érdekelt felekkel |</p>
        <p>Az alaprendeletek rendelkezéseinek megfelelően az eljárásban érintett érdekelt feleknek a vizsgálat során már megvolt a lehetőségük arra, hogy érdekeik védelmében fellépjenek. Szakértők felkérése |</p>
        <p>Külső szakértők felkérése nem volt indokolt. |</p>
        <p>Hatásvizsgálat Ez a javaslat a dömpingellenes alaprendelet és a szubvencióellenes alaprendelet végrehajtásának az eredménye. A rendeletek nem írnak elő általános hatásvizsgálatot, viszont részletes jegyzékben foglalják össze, mely körülmények vizsgálata kötelező. |</p>
        <p>A JAVASLAT JOGI ELEMEI |</p>
        <p>A javasolt intézkedések összefoglalása 2005 áprilisában a Kokan Synthetics által benyújtott kérelmet követően a dömpingellenes alaprendelet 11. cikke (3) bekezdése, illetve a szubvencióellenes alaprendelet 19. cikke értelmében a Bizottság az intézkedések részleges időközi felülvizsgálatát kezdeményezte, amely hatáskörét tekintve a Kokan Synthetics által felajánlott kötelezettségvállalás elfogadhatóságának vizsgálatára korlátozódott. A Bizottság a kérelmezőtől már elfogadott egy kötelezettségvállalást, amikor végleges dömpingellenes és kiegyenlítő vámot vetettek ki, amelyet aztán a kérelmező később 2004 márciusában visszavont. A vizsgálat szerint nincs semmilyen kizáró ok, amely miatt a kérelmezőtől ne lehetne kötelezettségvállalást újra elfogadni. Ennek tekintetében az 1338/2002/EK és az 1339/2002/EK rendeletet módosítására van szükség annak érdekében, hogy a vállalat mentesüljön a dömpingellenes és kiegyenlítő vám megfizetése alól. Ezért a Bizottság javasolja, hogy a Tanács fogadja el a mellékelt rendeletjavaslatot, amelyet a lehető legkorábbi időpontban közzé kell tenni az Európai Unió Hivatalos Lapjában. |</p>
        <p>Jogalap A legutóbb a 2004. március 8-i 461/2004/EK tanácsi rendelettel módosított, az Európai Közösségben tagsággal nem rendelkező országokból érkező dömpingelt behozatallal szembeni védelemről szóló, 1995. december 22-i 384/96/EK tanácsi rendelet. A legutóbb a 2004. március 8-i 461/2004/EK tanácsi rendelettel módosított, az Európai Közösségben tagsággal nem rendelkező országokból érkező támogatott behozatallal szembeni védelemről szóló, 1997. október 6-i 2026/97/EK tanácsi rendelet. |</p>
        <p>A szubszidiaritás elve A javaslat a Közösség kizárólagos hatáskörébe tartozik. Ennélfogva a szubszidiaritás elve nem alkalmazható. |</p>
        <p>Az arányosság elve A javaslat megfelel az arányosság elvének a következő okok miatt. |</p>
        <p>Az intézkedések jellegét a fent említett alaprendeletek határozzák meg, amelyek nem hagynak teret nemzeti döntésnek. |</p>
        <p>Nem szükséges annak feltüntetése, hogy a Közösségre, a nemzeti kormányokra, a regionális és helyi hatóságokra, a gazdasági szereplőkre és a polgárokra eső pénzügyi és adminisztratív terhet hogyan lehet minimalizálni, illetve hogy az milyen arányban áll a javaslat célkitűzésével. Eszközök megválasztása |</p>
        <p>A javasolt eszközök: rendelet. |</p>
        <p>Más eszközök nem felelnének meg, mert az alaprendeletek nem kínálnak fel választási lehetőséget. |</p>
        <p>KÖLTSÉGVETÉSI VONZATOK |</p>
        <p>A javaslat nem befolyásolja a közösségi költségvetést. |</p>
        <p>Javaslat</p>
        <p>A TANÁCS RENDELETE</p>
        <p>az Indiából származó szulfanilsav behozatalára vonatkozó végleges kiegyenlítő vám kivetéséről és az ideiglenes kiegyenlítő vám végleges beszedéséről szóló 1338/2002/EK rendelet módosításáról és a többek között Indiából származó szulfanilsav behozatalára végleges dömpingellenes vám kivetéséről szóló 1339/2002/EK rendelet módosításáról</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel az Európai Közösségben tagsággal nem rendelkező országokból érkező dömpingelt behozatallal szembeni védelemről szóló, 1995. december 22-i 384/96/EK tanácsi rendeletre[1] (a továbbiakban: alaprendelet) és különösen annak 8. cikkére és 11. cikke (3) bekezdésére,</p>
        <p>tekintettel az Európai Közösségben tagsággal nem rendelkező országokból érkező támogatott behozatallal szembeni védelemről szóló, 1997. október 6-i 2026/97/EK tanácsi rendeletre[2] (a továbbiakban: szubvencióellenes alaprendelet) és különösen annak a 13. és 19. cikkére,</p>
        <p>tekintettel a Bizottságnak a tanácsadó bizottsággal folytatott konzultációt követően benyújtott javaslatára,</p>
        <p>mivel:</p>
        <p>A. ELJÁRÁS</p>
        <p>1. Korábbi vizsgálatok és meglévő intézkedések</p>
        <p>1. 2002 júliusában a Tanács az 1338/2002/EK rendelettel[3] végleges kiegyenlítő vámot vetett ki az Indiából származó szulfanilsav behozatalára. Ugyanazon a napon a Tanács az 1339/2002/EK rendelettel[4] végleges dömpingellenes vámot vetett ki a Kínai Népköztársaságból és Indiából származó szulfanilsav behozatalára (a továbbiakban: intézkedések).</p>
        <p>2. Ezen eljárások keretében a Bizottság a 2002/611/EK határozattal[5] az indiai vállalat, azaz a Kokan Synthetics %amp% Chemicals Pvt Ltd. (a továbbiakban: vállalat) felajánlásával kötelező árajánlatot fogadott el.</p>
        <p>3. 2003 júniusában a Bizottság a dömpingellenes alaprendelet 12. cikke értelmében újra abszorpcióellenes vizsgálatot kezdeményezett a Kína Népköztársaságból (a továbbiakban: KNK) származó szulfanilsav behozatalára vonatkozóan[6].</p>
        <p>4. 2003 decemberében a vállalat értesítette a Bizottságot, hogy kötelezettségvállalását önként vissza kívánja vonni. Ennek megfelelően a kötelezettségvállalást elfogadó bizottsági határozatot a 2004/255/EK bizottsági határozat[7] hatályon kívül helyezte.</p>
        <p>5. 2004 februárjában a 236/2004/EK tanácsi rendelet[8] a KNK-ból származó szulfanilsav behozatalára vonatkozóan abszorpcióellenes vizsgálatot rendelt el, amely a KNK számára a végleges dömpingellenes vám arányát 21 %-ról 33,7 %-ra emelte (a továbbiakban: abszorpcióellenes vizsgálat).</p>
        <p>2. Az időközi felülvizsgálatra irányuló kérelem</p>
        <p>6. 2004 decemberében az abszorpcióellenes vizsgálat lebonyolítása után a vállalat a dömpingellenes alaprendelet 11. cikke (3) bekezdése, illetve a szubvencióellenes alaprendelet 19. cikke értelmében időközi felülvizsgálatra irányuló kérelmet nyújtott be, amely hatáskörét tekintve a kötelezettségvállalás újbóli alkalmazása elfogadhatóságának vizsgálatára korlátozódott.</p>
        <p>7. A vállalat azt állította, hogy a kötelezettségvállalás visszavonására irányuló eredeti szándék abból következett, hogy az intézkedések 2002-es meghozatala után a kínai exportőrök abszorbeálták a kivetett dömpingellenes vámokat, amely árleszorítást eredményezett, és a kötelezettségvállalást megvalósíthatatlanná tette. A vállalat arra is utalt, hogy az abszorpciós felülvizsgálat lebonyolítása eredményeként a KNK-ból származó behozatal vámszintje emelkedett, amely lehetővé tette a piaci árak emelkedését. Ezért a vállalat értesítette a Bizottságot, hogy a korábbi szabályok és feltételek mellett kész újra felajánlani kötelezettségvállalását, amelyet megfelelőnek tartottak a dömping és támogatás vonatkozó káros hatásainak megszüntetésére.</p>
        <p>8. A vállalat elegendő nyilvánvaló bizonyítékot szolgáltatott arra vonatkozóan, hogy a korábbi eredmények óta a vállalaton belül nem történtek olyan strukturális változások, amelyek egy adott kötelezettségvállalás elfogadhatóságára és alkalmazhatóságára befolyással lennének.</p>
        <p>9. 2005 áprilisában az Európai Unió Hivatalos Lapjában közzétett értesítés[9] értelmében a Bizottság az Indiából származó szulfanilsav behozatalára alkalmazandó dömpingellenes és kiegyenlítő intézkedések részleges időközi felülvizsgálatát kezdeményezte, amely hatáskörét tekintve a vállalat által felajánlott kötelezettségvállalás elfogadhatóságának vizsgálatára korlátozódott.</p>
        <p>3. Az eljárás</p>
        <p>10. A Bizottság az exportáló ország képviselőit, a kérelmezőt és a közösségi gazdasági ágazatot hivatalosan tájékoztatta a részleges időközi felülvizsgálat megindításáról, valamint minden közvetlenül érintett félnek lehetőséget biztosított arra, hogy írásban észrevételeket tehessen és meghallgatást kérjen.</p>
        <p>11. A vállalat hivatalosan újra felajánlotta eredeti kötelezettségvállalását.</p>
        <p>12. A Bizottság felkutatott és igazolt minden olyan információt, amelyet szükségesnek tartott e kötelezettségvállalás újbóli elfogadhatóságának megvizsgálása céljából.</p>
        <p>B. A VIZSGÁLAT EREDMÉNYEI</p>
        <p>13. A vizsgálat kimutatta, hogy az eredeti vizsgálat óta nem történt olyan strukturális változás a vállalaton belül, amely negatívan befolyásolta volna egy adott kötelezettségvállalás elfogadhatóságát és megvalósíthatóságát. Továbbá az eredeti kötelezettségvállalás alkalmazása során szerzett tapasztalat azt mutatta, hogy a vállalat betartotta a kötelezettségvállalásra vonatkozó szabályokat, és a kötelezettségvállalást a Bizottság hatékonyan tudná felügyelni.</p>
        <p>14. Mindazonáltal meg kell jegyezni, hogy az eredeti vizsgálat óta a szulfanilsav előállításához kulcsfontosságú alapanyagok – különösen az anilin és nyersanyaga, a benzol – árában jelentős változások történtek. A fentiekre való tekintettel a kérelmező beleegyezett, hogy az eredetlieg felajánlott minimális árat indexálja annak érdekében, hogy úgy feleljen meg a szulfanilsav árainak ciklusos jellegének, hogy egyben ésszerűen megszünteti a káros dömping kockázatát. Tekintettel arra, hogy a benzol esetében van, míg az anilin esetében nincs megbízható nemzetközi áradatokat szolgáltató, nyilvános és független adatbázis, és mivel a benzol és az anilin ára erősen összefügg egymással, az indexálás a benzol árán alapult.</p>
        <p>15. A közösségi gazdasági ágazat amellett érvelt, hogy a kérelmező ne választhassa meg az intézkedés formáját, és a minimális importárat különösen csak akkor tartsa be, amikor az uralkodó piaci árak megfelelnek a vállalatnak. Valójában a vállalatnak nem szabad engedélyezni, hogy az intézkedések azon formáját alkalmazza, amely a piac alakulása alapján megváltozott. Kellő figyelmet kell azonban szentelni az eset különleges körülményeire. Ebből a szempontból meg kell jegyezni, hogy az abszorpcióellenes vizsgálat kimutatta, hogy a vállalat kötelezettségvállalásának önkéntes visszavonásával egyidejűleg a KNK-ból származó szulfanilsav behozatalára kivetett dömpingellenes vám abszorpciója elősegítette a piaci árak csökkenését. Mindezek miatt és tekintettel az abszorpcióellenes vizsgálat eredményeiből származó megváltozott körülményekre a vállalat azon szándéka, hogy kötelezettségvállalása újra alkalmazható legyen, helyénvalónak tekinthető.</p>
        <p>16. A közösségi gazdasági ágazat azt is megkívánta, hogy a felajánlott kötelezettségvállalást csak teljes időközi felülvizsgálatot követően lehessen elfogadni, mivel a piac esetlegesen egy új kötelezettségvállalást igazoló alakulása a vállalat dömpingkülönbözetének felülvizsgálatát is indokolttá teheti. Ebből a szempontból meg kell jegyezni, hogy a jelenlegi vizsgálat hatáskörét tekintve a vállalat által felajánlandó kötelezettségvállalás elfogadhatóságának vizsgálatára korlátozódik, és más hatáskörrel időközi felülvizsgálatra irányuló kérelem nem érkezett be. A kérelmet tehát el kellett utasítani.</p>
        <p>17. Az egyik felhasználó a dömpingellenes vám csökkentését vagy másik lehetőségként kvótarendszer bevezetésével a közösségi piacon a tiszta szulfanilsav korlátozott elérhetőségének alkalmazását kérelmezte. Tekintettel a jelenlegi vizsgálat korlátozott hatáskörére ezt a kérelmet is el kellett utasítani.</p>
        <p>C. A kötelezettségvállalás</p>
        <p>18. A fentiekre való tekintettel a kötelezettségvállalást a Bizottság [INSERT NUMBER] határozatával elfogadta.</p>
        <p>19. Annak érdekében, hogy a Bizottság hatékonyan nyomon követhesse a vállalat kötelezettségvállalásainak betartását abban az esetben, ha a szabad forgalomba bocsátás iránti kérelmet benyújtották az illetékes vámhatósághoz, a vámok alóli mentesség attól függ, hogy be tudnak-e mutatni olyan kereskedelmi számlát, amely tartalmazza legalább a mellékletben felsorolt elemeket. Ez az információs szint azért is szükséges, hogy a vámhatóságok kellő pontossággal meg tudják állapítani, hogy a szállítás a kereskedelmi dokumentumokban foglaltak szerint zajlik-e. Amennyiben ilyen számlát nem mutatnak be, vagy nem egyezik meg a vámvizsgálatnál bemutatott termékkel, meg kell fizetni a megfelelő dömpingellenes és szubvencióellenes vámot.</p>
        <p>20. A kötelezettségvállalás betartásának hatékony biztosítása érdekében az importőrök figyelmét fel kell hívni arra, hogy a kötelezettségvállalás bármilyen megszegése az érintett ügyletek tekintetében a dömpingellenes és kiegyenlítő vám visszamenőleges alkalmazását eredményezheti. Ezért abban az esetben, ha a mentességgel kapcsolatos feltételek közül egyet vagy többet nem teljesítenek, a vámtartozás keletkezésére vonatkozó jogi rendelkezéseket a megfelelő dömpingellenes és kiegyenlítő vám szintjén kell végrehajtani. Ezért vámtartozás keletkezik, ha a bejelentő úgy döntött, hogy szabad forgalomba bocsátja az árut – azaz dömpingellenes és kiegyenlítő vám beszedése nélkül –, és ha a kötelezettségvállalásra vonatkozó feltételek közül egyet vagy többet nem teljesítettek.</p>
        <p>21. A kötelezettségvállalás megszegése esetén a dömpingellenes és kiegyenlítő vám visszaigényelhető, feltéve hogy a Bizottság a dömpingellenes alaprendelet 8. cikke (9) bekezdése vagy a szubvencióellenes alaprendelet 13. cikke (9) bekezdése értelmében visszavonta a kötelezettségvállalás elfogadását az adott ügyletre hivatkozva és ennek megfelelően az érintett kötelezettségvállalásra vonatkozó számlát érvénytelennek minősítve. Így a dömpingellenes alaprendelet 14. cikke (7) bekezdése és a szubvencióellenes alaprendelet 24. cikke (7) bekezdése értelmében a vámhatóságoknak haladéktalanul tájékoztatniuk kell a Bizottságot, ha arra utaló jeleket találnak, hogy a vállalat megszegi a kötelezettségvállalást.</p>
        <p>22. Meg kell jegyezni, hogy a kötelezettségvállalás megszegése vagy visszavonása, illetve a Bizottság részéről a kötelezettségvállalás elfogadásának visszavonása esetén a dömpingellenes alaprendelet 9. cikke (4) bekezdése és a szubvencióellenes alaprendelet 15. cikke (1) bekezdése értelmében kivetett dömpingellenes és kiegyenlítő vám a dömpingellenes alaprendelet 8. cikke (9) bekezdése és a szubvencióellenes alaprendelet 13. cikke (9) bekezdése értelmében automatikusan alkalmazandó,</p>
        <p>ELFOGADTA EZT A RENDELETET:</p>
        <p>1. cikk</p>
        <p>1. Az 1338/2002/EK tanácsi rendelet és az 1339/2002/EK tanácsi rendelet egyaránt a következő 1. cikk (3) bekezdéssel egészül ki:</p>
        <p>„3. Az (1) bekezdéstől eltérve a végleges vám nem alkalmazandó a 2. cikk értelmében szabad forgalomba bocsátott behozatalra.”</p>
        <p>2. Az 1338/2002/EK rendelet és az 1339/2002/EK rendelet egyaránt a következő 2. cikkel egészül ki:</p>
        <p>„2. cikk</p>
        <p>1. A szabad forgalomba bocsátásra bejelentett olyan vállalatok által számlázott behozatal, amelyek kötelezettségvállalásait elfogadta a Bizottság, és amelyek neve az időről időre módosított [INSERT NUMBER] bizottsági határozatban szerepel mentes az 1. cikkel kivetett vám alól, feltéve ha:</p>
        <p>- a gyártást, szállítást és számlázást közvetlenül az említett vállalat végezte az első független, közösségi vevő részére, illetve</p>
        <p>- ezt a behozatalt a kötelezettségvállalásra vonatkozó érvényes számla kíséri. A kötelezettségvállalásra vonatkozó számla olyan kereskedelmi számla, amely tartalmazza legalább a mellékletben szereplő elemeket és nyilatkozatot, illetve</p>
        <p>- a vámhatóságnak bejelentett és bemutatott áruk pontosan megfelelnek a kötelezettségvállalásra vonatkozó számlán szereplő leírásnak.</p>
        <p>2. Vámtartozás keletkezik a szabad forgalomba bocsátás bejelentésének elfogadásakor – függetlenül attól, hogy ez mikor történik – az 1. cikkben leírt és az (1) bekezdésben felsorolt feltételek szerinti vámok alól mentes áruk tekintetében, ha e feltételek közül egyet vagy többet nem teljesítenek. Az (1) bekezdésben meghatározott második feltétel akkor tekinthető nem teljesítettnek, ha a kötelezettségvállalásra vonatkozó számláról megállapítják, hogy nem felel meg az I. mellékletben szereplő rendelkezéseknek, nem hiteles, vagy ha a Bizottság a dömpingellenes alaprendelet 8. cikke (9) bekezdésének vagy a szubvencióellenes alaprendelet 13. cikke (9) bekezdésének megfelelően olyan rendelet vagy határozat útján vonta vissza a kötelezettségvállalás elfogadását, amely egyedi ügylet(ek)re hivatkozik, és ennek megfelelően érvénytelennek minősíti az érintett kötelezettségvállalásra vonatkozó számlá(ka)t.</p>
        <p>3. Az importőrök szokásos kereskedelmi kockázatként fogadják el, hogy amennyiben bármely fél az (1) bekezdésben felsorolt és a (2) bekezdésben pontosabban meghatározott feltételek közül egyet vagy többet nem teljesít, az a 2913/92/EGK tanácsi rendelet 201. cikke alapján vámtartozás keletkezéséhez vezethet. A keletkezett vámtartozás visszatérítésre kerül, miután a Bizottság visszavonta a kötelezettségvállalás elfogadását.”</p>
        <p>3. Az 1338/2002/EK rendelet és az 1339/2002/EK rendelet egyaránt e rendelet mellékletével kiegészül.</p>
        <p>2. cikk</p>
        <p>Ez a rendelet az Európai Unió Hivatalos Lapjában való kihirdetését követő napon lép hatályba.</p>
        <p>Ez a rendelet teljes egészében kötelező és közvetlenül alkalmazható valamennyi tagállamban.</p>
      </div>
      <div type="signature">
        <p>Kelt Brüsszelben,</p>
        <p>a Tanács részéről</p>
        <p>az elnök</p>
      </div>
      <div type="annex">
        <p>MELLÉKLET</p>
        <p>A Közösségbe irányuló értékesítés során a vállalatnak a következő elemeket kell feltüntetnie a kötelezettségvállalás tárgyát képező szulfanilsavra vonatkozó kereskedelmi számlán:</p>
        <p>1. Címsor: „A KÖTELEZETTSÉGVÁLLALÁS TÁRGYÁT KÉPEZŐ ÁRUT KÍSÉRŐ KERESKEDELMI SZÁMLA”.</p>
        <p>2. A kötelezettségvállalás elfogadásáról szóló [INSERT NUMBER] bizottsági határozat 1. cikkében említett, a kereskedelmi számlát kiállító vállalat neve.</p>
        <p>3. A kereskedelmi számla száma.</p>
        <p>4. A kereskedelmi számla kiállításának időpontja.</p>
        <p>5. Az a kiegészítő TARIC-kód, amelyet a számlán szereplő árunak a Közösség határán történő vámkezelése során használni fognak.</p>
        <p>6. Az áru pontos leírása, beleértve a következőket:</p>
        <p>- A terméknek a vizsgálat és a kötelezettségvállalás céljára szolgáló kódszáma (PCN) (pl.: „PA99”, „PS85” vagy „TA98”),</p>
        <p>- a PCN technikai/fizikai meghatározásai, pl. a „PA99” és „PS85” esetében fehér nagy folyékonyságú por, és a „TA98” esetében szürke nagy folyékonyságú por.</p>
        <p>- a termék vállalati kódszáma (CPC) (ha van ilyen),</p>
        <p>- KN-kód,</p>
        <p>- mennyiség (tonnában kifejezve).</p>
        <p>7. Az értékesítés feltételeinek leírása, többek között:</p>
        <p>- tonnánkénti ár,</p>
        <p>- alkalmazható fizetési feltételek,</p>
        <p>- szállítási feltételek,</p>
        <p>- árengedmények és visszatérítések összege.</p>
        <p>8. A Közösségben importőrként működő azon vállalat neve, amely részére a vállalat a kötelezettségvállalás tárgyát képező, árut kísérő kereskedelmi számlát közvetlenül kiállította.</p>
        <p>9. A vállalat azon tisztviselőjének neve, aki a számlát kiállította, és a következő nyilatkozatot aláírta:</p>
        <p>„Alulírott igazolom, hogy a jelen számlán szereplő árunak az Európai Közösségbe közvetlen export útján történő értékesítése a/az [COMPANY] által felajánlott és az Európai Bizottság által a/az [INSERT NUMBER] határozattal elfogadott kötelezettségvállalás hatálya alatt és feltételei szerint történik. Kijelentem, hogy az e számlán megadott információ teljes, és megfelel a valóságnak.”</p>
        <p>[1] HL L 56., 1996.3.6., 1. o. A legutóbb a 461/2004/EK rendelettel (HL L 77., 2004.3.13., 12. o.) módosított rendelet.</p>
        <p>[2] HL L 288., 1997.10.21., 1. o. A legutóbb a 461/2004/EK rendelettel (HL L 77., 2004.3.13., 12. o.) módosított rendelet.</p>
        <p>[3] HL L 196., 2002.7.25., 1. o. A legutóbb a 492/2004/EK tanácsi rendelettel (HL L 80., 2004.3.18., 6. o.) módosított rendelet.</p>
        <p>[4] HL L 196., 2002.7.25., 11. o. A legutóbb a 492/2004/EK tanácsi rendelettel (HL L 80., 2005.3.18., 6. o.) módosított rendelet.</p>
        <p>[5] HL L 196., 2002.7.25., 36. o.</p>
        <p>[6] HL C 149., 2003.6.26., 14. o.</p>
        <p>[7] HL L 80., 2004.3.18., 29. o.</p>
        <p>[8] HL L 40., 2004.2.12., 17. o.</p>
        <p>[9] HL C 101., 2005.4.27., 34. o.</p>
      </div>
    </body>
</html>
