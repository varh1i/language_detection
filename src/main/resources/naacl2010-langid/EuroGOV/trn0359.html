<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Maataloustuotteiden ja elintarvikkeiden maantieteellisten merkint%ouml%jen ja alkuper%auml%nimitysten suojasta annetun neuvoston asetuksen (EY) N:o 510/2006 6%nbsp%artiklan 2 kohdassa tarkoitettu rekister%ouml%intihakemuksen julkaiseminen</head>
      <div type="body">
        <p>Maataloustuotteiden ja elintarvikkeiden maantieteellisten merkintöjen ja alkuperänimitysten suojasta annetun neuvoston asetuksen (EY) N:o 510/2006 6 artiklan 2 kohdassa tarkoitettu rekisteröintihakemuksen julkaiseminen</p>
        <p>(2006/C 290/04)</p>
        <p>Tämä julkaiseminen antaa oikeuden vastustaa hakemusta neuvoston asetuksen (EY) N:o 510/2006 7 artiklassa tarkoitetulla tavalla. Vastaväitteet on toimitettava komissiolle kuuden kuukauden kuluessa tästä julkaisemisesta.</p>
        <p>YHTEENVETO</p>
        <p>NEUVOSTON ASETUS (EY) N:o 510/2006</p>
        <p>5 artiklassa ja 17 artiklan 2 kohdassa tarkoitettu rekisteröintihakemus</p>
        <p>"KARLOVARSKÝ SUCHAR"</p>
        <p>EY nro: CZ/PGI/005/0404/ 20.10.2004</p>
        <p>SAN ( ) SMM ( X )</p>
        <p>Tämä yhteenveto on laadittu ainoastaan tiedotustarkoituksiin. Hakemuksen täydelliset tiedot löytyvät eritelmästä, joka on saatavissa kohdassa 1 ilmoitetuilta kansallisilta viranomaisilta ja Euroopan komissiolta [1].</p>
        <p>1. Jäsenvaltion toimivaltainen viranomainen</p>
        <p>Nimi: | Úřad průmyslového vlastnictví |</p>
        <p>Osoite: | Antonína Čermáka 2a CZ-160 68 Praha 6 |</p>
        <p>Puhelin: | (420) 220 38 31 11 |</p>
        <p>Faksi: | (420) 224 32 47 18 |</p>
        <p>Sähköposti: | posta@upv.cz |</p>
        <p>2. Ryhmittymä</p>
        <p>Nimi: | CORNIA, spol. s r.o. |</p>
        <p>Osoite: | Vítězná 42, CZ-360 09 Karlovy Vary |</p>
        <p>Puhelin.: | (420) 353 43 38 26 |</p>
        <p>Faksi: | (420) 353 22 35 65 |</p>
        <p>Sähköposti: | cornia@iol.cz |</p>
        <p>Kokoonpano: | tuottaja/jalostaja ( X ) muu ( ) |</p>
        <p>Kyseessä on neuvoston asetuksen (EY) N:o 510/2006 5 artiklan 1 kohdassa tarkoitettu poikkeus, koska alalla toimii vain yksi tuottaja. Komission asetuksen (ETY) N:o 2037/93 1 artiklan vaatimukset täyttyvät.</p>
        <p>3. Tuotelaji</p>
        <p>Luokka 2.4: Leipomo-, konditoria-, makeis- ja keksituotteet — korput</p>
        <p>4. Eritelmä (yhteenveto 4 artiklan 2 kohdan edellytyksistä)</p>
        <p>Nimi : "Karlovarský suchar"</p>
        <p>Kuvaus :</p>
        <p>"Karlovarský suchar" –tuotetta (Karlovy Varyn korppu) valmistetaan nykyään kahdessa muodossa, jotka ovat "Karlovarský suchar special" sekä ruokavaliovalmiste "Karlovarský suchar dietní".</p>
        <p>Muoto: Pitkänomaisesta valkoisesta leivästä leikatut viipaleet, säännöllinen muoto, joka vastaa tuotteen kypsytyksen aikana saamaa muotoa; muodon kuvaus sisältyy myös kohtaan 4.5 (Valmistusmenetelmä).</p>
        <p>Ulkonäkö: Tasaisesti huokoinen, läpeensä kypsytetty, pinnaltaan tasainen, lohkeava, hyvin kuivatettu, ei saa olla palanut, ei saa sisältää vieraita aineita.</p>
        <p>Väri: Kullanruskea, ei tumma.</p>
        <p>Maku: Miellyttävä leipomotuotteen maku, ei karvas eikä hapan, ei muuta vierasta sivumakua.</p>
        <p>Tuoksu: Luonnollinen leipomotuotteen tuoksu, ei ummehtunut, ei vierasta hajua.</p>
        <p>Tuotteeseen käytetään seuraavia raaka-aineita:</p>
        <p>"Karlovarský suchar special": vehnäjauho, Karlovy Varyn vesi, tavallinen juomavesi, jauhonparannusaine, sokeri, kovetettu kasvisrasva, hiiva, ruokasuola, munankeltuaisjauhe, Karlovy Varyn suola.</p>
        <p>"Karlovarský suchar dietní": vehnäjauho, Karlovy Varyn vesi, tavallinen juomavesi, jauhonparannusaine, kovetettu kasvisrasva, hiiva, ruokasuola.</p>
        <p>Tuotteet saatetaan markkinoilla pahvisissa 200 gramman pakkauksissa.</p>
        <p>Maantieteellinen alue : Karlovy Varyn alue, jonka rajaavat kunnat Karlovy Vary, Šemnice, Kyselka, Velichov, Ostrov, Hroznětín, Mezirolí ja Stará Role, mainitut kunnat mukaan luettuina.</p>
        <p>Alkuperätodisteet :</p>
        <p>Valmistaja pitää kirjaa raaka-aineiden toimittajista. Kaikista, mutta erityisesti tuotteen kannalta keskeisistä raaka-aineista (Karlovy Varyn vesi ja Karlovy Varyn suola) on käytettävissä myös lähetyslistat ja laskut. Valmistaja pitää kirjaa myös valmiiden tuotteiden ostajista. Jokaisessa tuotepakkauksessa on valmistajan merkinnät (mm. osoite), jotka mahdollistavat tuotteen jäljitettävyyden.</p>
        <p>Eritelmän mukaisuus tarkastetaan yhtiön tuotantoinsinöörin tekemässä sisäisessä tarkastuksessa kuuden kuukauden välein. Tarkistus koskee erityisesti tuotannon teknistä prosessia. Jokaisen valmistuserän yhteydessä tarkastetaan kriittiset pisteet eli varsinkin valmistusvaiheiden lämpötila ja kesto. Tarkastusten tulokset kirjataan tarkastuslistoihin.</p>
        <p>Ulkoisen tarkastuksen tekee toimivaltainen valvontaelin eli valtion maatalous- ja elintarvikeviraston (Státní zemědělská a potravinářská inspekce) Plzeňissä toimiva aluevirasto. Toimivaltainen valvontaelin valvoo muun muassa hygieniamääräysten noudattamista, kriittisiä pisteitä ja tuotteen erityisominaisuuksia.</p>
        <p>Yleinen valvonta: Koko valmistusprosessia valvotaan jatkuvasti. Valvonnan kohteena ovat erityisesti käytettävät raaka-aineet, tuotannon valmistelu, valmistusmenetelmän, hygienianormien ja mikrobiologisten muuttujien noudattaminen sekä valmiit tuotteet.</p>
        <p>Tuotantomenetelmä :</p>
        <p>"Karlovarský suchar" –tuote valmistetaan edellä mainituista raaka-aineista (ks. kohta 4.2).</p>
        <p>Tuotteen kannalta keskeiset raaka-aineet (Karlovy Varyn vesi ja Karlovy Varyn suola) saadaan maantieteellisesti rajatulta alueelta. Raaka-aineiden prosessointi ja kaikki valmistus- ja pakkausvaiheet suoritetaan niin ikään maantieteellisesti rajatulla alueella.</p>
        <p>Karlovy Varyn veden on oltava tuoretta, mikä on lisäsyy sille, että valmistuksen on tapahduttava maantieteellisesti rajatulla alueella.</p>
        <p>Karlovy Varyn vesi kuuluu vetykarbonaatti-, sulfaatti-, kloridi- ja natriumpitoisiin hapahkoihin kivennäisvesiin. Liuenneiden aineiden määrä on 6,45 g/l ja mineraalipitoisuus 590–980 mg/l.</p>
        <p>Karlovy Varyn suola on natrium- ja kaliumsulfaatin ja natriumbikarbonaatin seos.</p>
        <p>"Karlovarského suchar" –tuotteen valmistus:</p>
        <p>Taikina valmistetaan hapattamatta (hiivalla nostamalla). Raaka-aineet sekoitetaan taikinatiinussa lämpimän veden kanssa. Tämän jälkeen valmistetaan sekoittimessa puolikiinteä taikina, jonka annetaan levätä. Levännyt taikina leikataan taikinaleikkurilla paloiksi, jotka muotoillaan pitkänomaisiksi ja asetetaan rasvattuihin vuokiin. Taikinan annetaan nousta vuoissa. Kohottamisen jälkeen taikinapalat pannaan avoimissa vuoissa uuniin, pirskotetaan vedellä taikinan höyrystämiseksi ja kypsytetään. Kypsyttämisen jälkeen palat irrotetaan vuoista ja asetellaan telineisiin jäähtymään. Sen jälkeen ne leikataan viipaleiksi, asetetaan uuniin ja paahdetaan. Paahdetut viipaleet asetellaan laatikoihin ja pakataan jäähtyneinä paperilla vahvistettuihin alumiinifoliopusseihin. Näin pakatut korput pannaan pahvisiin vähittäismyyntipakkauksiin, jotka puolestaan pakataan suuriin pahvilaatikoihin. Tuotteen ilmoitettu paino on 200 g, josta tosiasiallinen paino saa poiketa alaspäin enintään 7 prosenttia. Suljetut pahvilaatikot kuljetetaan puhtaassa pakettiautossa.</p>
        <p>Varsinaisen valmistuksen on tapahduttava kohdassa 4.3 mainitulla rajatulla maantieteellisellä alueella, minkä lisäksi tuote on myös pakattava valmistuspaikalla. Tähän on syynä se, että tuote on lohkeava ja imee helposti kosteutta ympäristöstä. Yhtenä syynä valmistuspaikalla pakkaamiseen on myös se, että näin voidaan varmistaa helpommin tuotteen jäljitettävyys.</p>
        <p>Yhteys maantieteelliseen alkuperään :</p>
        <p>"Karlovarský suchar" on ainutlaatuinen tuote, joka kytkeytyy historiallisesti läheisesti Karlovy Varyyn. Se mainitaan kylpylähoitojen ja kivennäisvesien ohella osana Karlovy Varyn ominaisluonnetta ja yhtenä syynä tämän kylpyläkaupungin maailmanmaineeseen.</p>
        <p>"Karlovarský suchar" –tuotteen läheisestä yhteydestä Karlovy Varyn kaupunkiin on osoituksena jo tuotteen nimi.</p>
        <p>Valmistaja on jo vuosikymmenien ajan käyttänyt perinteistä, muuttamatonta valmistusmenetelmää. Tuotteen laadussa on osuutensa sekä paikallisilla raaka-aineilla (Karlovy Varyn vesi ja Karlovy Varyn suola) että paikallisilla perinteillä ja kokemuksella.</p>
        <p>Tuote sisältää Karlovy Varyn vettä, ja "Karlovarského sucharu special" myös Karlovy Varyn suolaa. Käytetyn kivennäisveden on oltava tuoretta. Vesi on peräisin Karlovy Varyn kuumista lähteistä, jotka kuuluvat maailman merkittävimpiin ja tunnetuimpiin kivennäisvesilähteisiin. Se, että lähteet nousevat pintaan juuri edellä mainitulla alueella, johtuu maanpinnan murroksesta ja merkittävien siirrosten risteämisestä Karlovy Varyn lähteiden alueella. Karlovy Varyn vesi helpottaa ja nopeuttaa ruoan sulatusta ja imeytymistä vatsalaukussa.</p>
        <p>Tuote on rekisteröity 1.2.1974 Tšekin alkuperänimitysten rekisteriin (numerolla 4). Lisäksi se on rekisteröity 22.11.1967 Lissabonin sopimuksen mukaiseen kansainväliseen rekisteriin (numerolla 4).</p>
        <p>Tuote palkittiin vuonna 1974 kultaisella sinetillä (Zlatá pečeť) EX PLZEŇ -näyttelyssä.</p>
        <p>Nykyisen ja edellisen valmistajan välinen oikeudellinen jatkuvuus varmistettiin yksityistämisen yhteydessä.</p>
        <p>Nimi: | Státní zemědělská a potravinářská inspekce, Inspektorát</p>
      </div>
      <div type="signature">
        <p>v Plzni |</p>
        <p>Osoite: | Jiráskovo náměstí 8 CZ-308 58 Plzeň 8 |</p>
        <p>Puhelin: | (420) 377 24 45 97 |</p>
        <p>Faksi: | (420) 377 45 52 29 |</p>
        <p>Sähköposti: | plzen@szpi.gov.cz |</p>
        <p>Valvontaelin Merkinnät : Pakkauksessa on oltava merkintä "Karlovarský suchar". Merkintöjen sijaintia, kirjasintyyppiä, väriä jne. ei ole määrätty.</p>
        <p>Kansalliset vaatimukset : —</p>
        <p>[1] Euroopan komissio, Maatalouden ja maaseudun kehittämisen pääosasto, Maataloustuotteiden laatupolitiikan yksikkö, B-1049 Bryssel.</p>
        <p>--------------------------------------------------</p>
      </div>
    </body>
</html>
