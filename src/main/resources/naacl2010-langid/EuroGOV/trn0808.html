<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%1315/2005 della Commissione, dell'11 agosto 2005, che fissa le restituzioni all'esportazione dello zucchero bianco e dello zucchero greggio come tali</head>
      <div type="body">
        <p>Regolamento (CE) n. 1315/2005 della Commissione</p>
        <p>dell' 11 agosto 2005</p>
        <p>che fissa le restituzioni all'esportazione dello zucchero bianco e dello zucchero greggio come tali</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 1260/2001 del Consiglio, del 19 giugno 2001, relativo all'organizzazione comune dei mercati nel settore dello zucchero [1], in particolare l'articolo 27, paragrafo 5, secondo comma,</p>
        <p>considerando quanto segue:</p>
        <p>(1) Ai sensi dell'articolo 27 del regolamento (CE) n. 1260/2001, la differenza tra i corsi o i prezzi praticati sul mercato mondiale dei prodotti di cui all'articolo 1, paragrafo 1, lettera a) dello stesso regolamento e i prezzi di tali prodotti nella Comunità può essere compensata da una restituzione all'esportazione.</p>
        <p>(2) Ai sensi del regolamento (CE) n. 1260/2001, le restituzioni per lo zucchero bianco e greggio non denaturati ed esportati allo stato naturale devono essere fissate tenendo conto della situazione sul mercato comunitario e sul mercato mondiale dello zucchero, e in particolare degli elementi di prezzo e di costo indicati all'articolo 28 dello stesso regolamento. In conformità dello stesso articolo, è opportuno tener conto ugualmente dell'aspetto economico delle esportazioni previste.</p>
        <p>(3) Per lo zucchero greggio la restituzione deve essere fissata per la qualità tipo. Quest'ultima è definita nell'allegato I, punto II, del regolamento (CE) n. 1260/2001. Tale restituzione è inoltre fissata in conformità dell'articolo 28, paragrafo 4, del suddetto regolamento. Lo zucchero candito è stato definito dal regolamento (CE) n. 2135/95 della Commissione, del 7 settembre 1995, relativo alle modalità di applicazione per la concessione di restituzioni all'esportazione nel settore dello zucchero [2]. L'importo della restituzione così calcolato per quanto concerne gli zuccheri con aggiunta di aromatizzanti o di coloranti deve applicarsi al loro tenore di saccarosio ed essere pertanto fissato per 1 % di tale tenore.</p>
        <p>(4) In casi particolari l'importo della restituzione può essere fissato mediante atti di natura diversa.</p>
        <p>(5) La restituzione deve essere fissata ogni due settimane; la stessa può essere modificata nell'intervallo.</p>
        <p>(6) Ai sensi dell'articolo 27, paragrafo 5, primo comma, del regolamento (CE) n. 1260/2001, la situazione del mercato mondiale o le esigenze specifiche di taluni mercati possono rendere necessaria la differenziazione della restituzione per i prodotti di cui all'articolo 1 del suddetto regolamento, in funzione delle loro destinazioni.</p>
        <p>(7) L'aumento rapido e sostanziale, dall'inizio del 2001, delle importazioni preferenziali di zucchero provenienti dai paesi dei Balcani occidentali nonché delle esportazioni di zucchero dalla Comunità verso tali paesi sembra essere fortemente artificiale.</p>
        <p>(8) Per evitare eventuali abusi con la reimportazione nella Comunità di prodotti del settore dello zucchero che hanno beneficiato di restituzioni all'esportazione, per l'insieme dei paesi dei Balcani occidentali non è opportuno stabilire una restituzione per i prodotti di cui al presente regolamento.</p>
        <p>(9) In base ai suddetti elementi e alla situazione attuale dei mercati nel settore dello zucchero, e in particolare ai corsi o prezzi dello zucchero nella Comunità e sul mercato mondiale, occorre fissare importi adeguati per la restituzione.</p>
        <p>(10) Le misure previste dal presente regolamento sono conformi al parere del comitato di gestione per lo zucchero,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Le restituzioni all'esportazione dei prodotti di cui all'articolo 1, paragrafo 1, lettera a) del regolamento (CE) n. 1260/2001, come tali e non denaturati, sono fissate agli importi di cui in allegato al presente regolamento.</p>
        <p>Articolo 2</p>
        <p>Il presente regolamento entra in vigore il 12 agosto 2005.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, l' 11 agosto 2005.</p>
        <p>Per la Commissione</p>
        <p>Mariann Fischer Boel</p>
        <p>Membro della Commissione</p>
        <p>[1] GU L 178 del 30.6.2001, pag. 1. Regolamento modificato da ultimo dal regolamento (CE) n. 39/2004 della Commissione (GU L 6 del 10.1.2004, pag. 16).</p>
        <p>[2] GU L 214 dell'8.9.1995, pag. 16.</p>
        <p>--------------------------------------------------</p>
      </div>
      <div type="annex">
        <p>ALLEGATO</p>
        <p>RESTITUZIONI ALL'ESPORTAZIONE DELLO ZUCCHERO BIANCO E DELLO ZUCCHERO GREGGIO COME TALI, APPLICABILI A PARTIRE DAL 12 AGOSTO 2005</p>
        <p>NB: I codici dei prodotti e i codici delle destinazioni della serie "A", sono definiti nel regolamento (CEE) n. 3846/87 della Commissione (GU L 366 del 24.12.1987, pag. 1).</p>
        <p>I codici numerici delle destinazioni sono definiti nel regolamento (CE) n. 2081/2003 della Commissione (GU L 313 del 28.11.2003, pag. 11).</p>
        <p>Le altre destinazioni sono definite nel seguente modo:</p>
        <p>S00tutte le destinazioni (paesi terzi, altri territori, approvvigionamento e destinazioni assimilate ad un'esportazione fuori dalla Comunità), ad esclusione dell'Albania, della Croazia, della Bosnia-Erzegovina, della Serbia e Montenegro (Compreso il Kosovo, quale definito nella risoluzione 1244 del Consiglio di sicurezza delle Nazioni Unite del 10 giugno 1999) e dell'ex Repubblica iugoslava di Macedonia, tranne che per lo zucchero incorporato nei prodotti di cui all'articolo 1, paragrafo 2, lettera b), del regolamento (CE) n. 2201/96 del Consiglio (GU L 297 del 21.11.1996, pag. 29).</p>
        <p>Codice prodotto | Destinazione | Unità di misura | Importo delle restituzioni |</p>
        <p>1701 11 90 9100 | S00 | EUR/100 kg | 36,10 |</p>
        <p>1701 11 90 9910 | S00 | EUR/100 kg | 36,10 |</p>
        <p>1701 12 90 9100 | S00 | EUR/100 kg | 36,10 |</p>
        <p>1701 12 90 9910 | S00 | EUR/100 kg | 36,10 |</p>
        <p>1701 91 00 9000 | S00 | EUR/1 % di saccarosio × 100 kg prodotto netto | 0,3924 |</p>
        <p>1701 99 10 9100 | S00 | EUR/100 kg | 39,24 |</p>
        <p>1701 99 10 9910 | S00 | EUR/100 kg | 39,24 |</p>
        <p>1701 99 10 9950 | S00 | EUR/100 kg | 39,24 |</p>
        <p>1701 99 90 9100 | S00 | EUR/1 % di saccarosio × 100 kg prodotto netto | 0,3924 |</p>
        <p>--------------------------------------------------</p>
      </div>
    </body>
</html>
