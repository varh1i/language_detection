<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%299/2005 della Commissione, del 23 febbraio 2005, che fissa i quantitativi di tabacco greggio che possono essere trasferiti verso un altro gruppo di variet%agrave% nell%rsquo%ambito del limite di garanzia per il raccolto 2005 in Italia</head>
      <div type="body">
        <p>Regolamento (CE) n. 299/2005 della Commissione</p>
        <p>del 23 febbraio 2005</p>
        <p>che fissa i quantitativi di tabacco greggio che possono essere trasferiti verso un altro gruppo di varietà nell’ambito del limite di garanzia per il raccolto 2005 in Italia</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CEE) n. 2075/92 del Consiglio, del 30 giugno 1992, relativo all’organizzazione comune dei mercati nel settore del tabacco greggio [1], in particolare l’articolo 9, paragrafo 4,</p>
        <p>considerando quanto segue:</p>
        <p>(1) L’articolo 9 del regolamento (CEE) n. 2075/92 ha istituito un regime di quote per i vari gruppi di varietà di tabacco. Le quote individuali sono state ripartite tra i produttori sulla base dei limiti di garanzia per il raccolto 2005 fissati nell’allegato II del regolamento (CE) n. 546/2002 del Consiglio, del 25 marzo 2002, che fissa i premi e i limiti di garanzia per il tabacco in foglia per gruppo di varietà, per Stato membro e per i raccolti 2002, 2003 e 2004 e che modifica il regolamento (CEE) n. 2075/92 [2]. Ai sensi dell’articolo 9, paragrafo 4, del regolamento (CEE) n. 2075/92, la Commissione può autorizzare gli Stati membri a trasferire quantitativi del limite di garanzia verso un altro gruppo di varietà a condizione che i trasferimenti previsti non comportino una spesa supplementare a carico del Fondo europeo agricolo di orientamento e garanzia (FEAOG) e un aumento del limite di garanzia generale di ciascuno Stato membro.</p>
        <p>(2) Dal momento che tale condizione è soddisfatta, occorre autorizzare gli Stati membri che ne hanno fatto richiesta a effettuare il suddetto trasferimento.</p>
        <p>(3) Le misure di cui al presente regolamento sono conformi al parere del comitato di gestione per il tabacco,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Per il raccolto 2005, gli Stati membri sono autorizzati a trasferire, prima del 30 maggio 2005, quantitativi di un gruppo di varietà verso un altro gruppo di varietà, secondo quanto indicato nell’allegato del presente regolamento.</p>
        <p>Articolo 2</p>
        <p>Il presente regolamento entra in vigore il terzo giorno successivo alla pubblicazione nella Gazzetta ufficiale dell’Unione europea.</p>
        <p>Il presente regolamento e obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 23 febbraio 2005.</p>
        <p>Per la Commissione</p>
        <p>Mariann Fischer Boel</p>
        <p>Membro della Commissione</p>
        <p>[1] GU L 215 del 30.7.1992, pag. 70. Regolamento modificato da ultimo dal regolamento (CE) n. 1782/2003 (GU L 270 del 21.10.2003, pag. 1), modificato dal regolamento (CE) n. 864/2004 (GU L 161 del 30.4.2004, pag. 48).</p>
        <p>[2] GU L 84 del 28.3.2002, pag. 4. Regolamento modificato da ultimo dal regolamento (CE) n. 1782/2003 modificato dal regolamento (CE) n. 864/2004.</p>
        <p>--------------------------------------------------</p>
      </div>
      <div type="annex">
        <p>ALLEGATO</p>
        <p>Stato membro | Gruppo di varietà da cui è effettuato il trasferimento | Gruppo di varietà verso cui è effettuato il trasferimento |</p>
        <p>ITALIA | 507,5 t di light air-cured (gruppo II) | 406,0 t di flue-cured (gruppo I) |</p>
        <p>1587,5 t di dark air-cured (gruppo III) | 398,3 t di flue-cured (gruppo I) |</p>
        <p>1089,6 t di light air-cured (gruppo II) |</p>
        <p>1791,5 t di fire-cured (gruppo IV) | 1576,0 t di flue-cured (gruppo I) |</p>
        <p>4279,4 t di sun-cured (gruppo V) | 717,7 t di flue-cured (gruppo I) |</p>
        <p>2805,9 t di light air-cured (gruppo II) |</p>
        <p>148,3 t di dark air-cured (gruppo III) |</p>
        <p>463,3 t di Katerini (gruppo VII) | 353,3 t di flue-cured (gruppo I) |</p>
        <p>110,0 t di light air-cured (gruppo II) |</p>
        <p>--------------------------------------------------</p>
      </div>
    </body>
</html>
