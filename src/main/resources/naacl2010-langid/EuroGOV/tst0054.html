<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Richtlijn 2000/5/EG van de Commissie van 25 februari 2000 tot wijziging van de bijlagen C en D van Richtlijn 92/51/EEG van de Raad betreffende een tweede algemeen stelsel van erkenning van beroepsopleidingen, ter aanvulling van Richtlijn 89/48/EEG (Voor de EER relevante tekst)</head>
      <div type="body">
        <p>RICHTLIJN 2000/5/EG VAN DE COMMISSIE</p>
        <p>van 25 februari 2000</p>
        <p>tot wijziging van de bijlagen C en D van Richtlijn 92/51/EEG van de Raad betreffende een tweede algemeen stelsel van erkenning van beroepsopleidingen, ter aanvulling van Richtlijn 89/48/EEG</p>
        <p>(Voor de EER relevante tekst)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Richtlijn 92/51/EEG van de Raad van 18 juni 1992 betreffende een tweede algemeen stelsel van erkenning van beroepsopleidingen, ter aanvulling van Richtlijn 89/48/EEG(1), laatstelijk gewijzigd bij Richtlijn 97/38/EG van de Commissie(2), en met name op artikel 15,</p>
        <p>Overwegende hetgeen volgt:</p>
        <p>(1) De regeringen van het Verenigd Koninkrijk en de Republiek Oostenrijk hebben een met redenen omkleed verzoek tot wijziging van de bijlagen C en D van Richtlijn 92/51/EEG ingediend.</p>
        <p>(2) De opleidingen tot erkend sociaal werker (gezondheidszorg voor geestelijk gehandicapten) en tot merkenagent in het Verenigd Koninkrijk moeten uit bijlage C van Richtlijn 92/51/EEG worden geschrapt. Het beroep van erkend sociaal werker (gezondheidszorg voor geestelijk gehandicapten) is in het Verenigd Koninkrijk niet gereglementeerd. De opleiding tot merkenagent voldoet thans aan de definitie in artikel 1, onder a), tweede streepje, punt i), van Richtlijn 92/51/EEG.</p>
        <p>(3) De opleidingen in het Verenigd Koninkrijk die tot een technisch bekwaamheidsattest als gediplomeerd technisch beheerder afvalverwerking leiden, moeten in bijlage C van Richtlijn 92/51/EEG worden opgenomen voorzover zij in het Verenigd Koninkrijk als %quot%National Vocational Qualifications%quot% (NVQ) van de niveaus 3 en 4 zijn goedgekeurd.</p>
        <p>(4) De formulering van punt 5 van bijlage C van Richtlijn 92/51/EEG, op grond waarvan de daarin genoemde opleidingen in het Verenigd Koninkrijk als nationaal beroepsbekwaamheidsbewijs (NVQ) zijn erkend of door de National Council for Vocational Qualifications kunnen worden goedgekeurd of als gelijkwaardig erkend, moet worden gewijzigd. Er zal in het Verenigd Koninkrijk geen goedkeuring of erkenning van gelijkwaardigheid meer worden afgegeven. De National Council for Vocational Qualifications is door een andere instantie vervangen. Het is niet nodig de bevoegde instantie in de richtlijn te noemen.</p>
        <p>(5) De onlangs in de Republiek Oostenrijk ingevoerde speciale basisopleiding kinder- en jeugdzorg respectievelijk psychiatrische gezondheids- en ziekenzorg moet in bijlage C van Richtlijn 92/51/EEG worden opgenomen. Deze opleidingen zijn van hetzelfde niveau en bieden toegang tot beroepen met soortgelijke verantwoordelijkheden en taken als een postsecundaire studiecyclus zoals bedoeld in artikel 1, onder a), tweede streepje, punt i), van Richtlijn 92/51/EEG.</p>
        <p>(6) In bijlage D van Richtlijn 92/51/EEG moet de verwijzing naar de National Council for Vocational Qualifications worden geschrapt omdat deze door een andere instantie is vervangen. Het is niet nodig de bevoegde instantie in de richtlijn te noemen.</p>
        <p>(7) De in deze richtlijn vervatte maatregelen zijn in overeenstemming met het advies van het in artikel 15 van Richtlijn 92/51/EEG genoemde comité,</p>
        <p>HEEFT DE VOLGENDE RICHTLIJN VASTGESTELD:</p>
        <p>Artikel 1</p>
        <p>De bijlagen C en D van Richtlijn 92/51/EEG worden overeenkomstig de bijlage van de onderhavige richtlijn gewijzigd.</p>
        <p>Artikel 2</p>
        <p>1. De lidstaten doen de nodige wettelijke en bestuursrechtelijke bepalingen in werking treden om uiterlijk op 27 februari 2001 aan deze richtlijn te voldoen. Zij stellen de Commissie daarvan onverwijld in kennis.</p>
        <p>Wanneer de lidstaten deze bepalingen aannemen, wordt in die bepalingen naar deze richtlijn verwezen of wordt hiernaar verwezen bij de officiële bekendmaking van de bepalingen. De regels voor deze verwijzing worden vastgesteld door de lidstaten.</p>
        <p>2. De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen.</p>
        <p>Artikel 3</p>
        <p>Deze richtlijn is gericht tot de lidstaten.</p>
        <p>Artikel 4</p>
        <p>Deze richtlijn treedt in werking op de dag volgende op die van haar bekendmaking in het Publicatieblad van de Europese Gemeenschappen.</p>
      </div>
      <div type="signature">
        <p>Gedaan te Brussel, 25 februari 2000.</p>
        <p>Voor de Commissie</p>
        <p>Frederik BOLKESTEIN</p>
        <p>Lid van de Commissie</p>
        <p>(1) PB L 209 van 24.7.1992, blz. 25.</p>
        <p>(2) PB L 184 van 12.7.1997, blz. 31.</p>
      </div>
      <div type="annex">
        <p>BIJLAGE</p>
        <p>A. Bijlage C van Richtlijn 92/51/EEG wordt als volgt gewijzigd:1. Onder %quot%1. Paramedisch en sociaal-pedagogisch gebied%quot% wordt onder %quot%in Nederland%quot% en het streepje %quot%dierenartsassistent%quot% het volgende punt ingevoegd: %quot%in Oostenrijk</p>
        <p>- speciale basisopleiding kinder- en jeugdzorg (</p>
        <p>%quot%spezielle Grundausbildung in der Kinder- und Jugendlichenpflege%quot%),</p>
        <p>- speciale basisopleiding psychiatrische gezondheids- en ziekenzorg (</p>
        <p>%quot%spezielle Grundausbildung in der psychiatrischen Gesundheits- und Krankenpflege%quot%)%quot%.</p>
        <p>2. De eerste alinea onder %quot%5. Opleidingen die in het Verenigd Koninkrijk zijn goedgekeurd als 'National Vocational Qualifications' of als 'Scottish Vocational Qualifications'%quot% wordt als volgt gewijzigd:a) de volgende opleidingen worden geschrapt:</p>
        <p>-</p>
        <p>%quot%erkend sociaal werker (gezondheidszorg voor geestelijk gehandicapten) (</p>
        <p>'approved social worker - mental health')%quot%</p>
        <p>-</p>
        <p>%quot%merkenagent (</p>
        <p>'trade mark agent')%quot%;</p>
        <p>b) als laatste streepje wordt de volgende opleiding toegevoegd: %quot%gediplomeerd technisch beheerder afvalverwerking</p>
        <p>%quot%certified technically competent person in waste management%quot%)%quot%;</p>
        <p>c) de zinsnede %quot%of die zijn goedgekeurd of als gelijkwaardig erkend door de National Council for Vocational Qualifications%quot% wordt geschrapt.</p>
        <p>B. Bijlage D van Richtlijn 92/51/EEG wordt als volgt gewijzigd:In de eerste alinea wordt de zinsnede %quot%door de National Council for Vocational Qualifications%quot% geschrapt.</p>
      </div>
    </body>
</html>
