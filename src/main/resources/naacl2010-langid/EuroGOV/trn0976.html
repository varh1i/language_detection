<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/869/EG: Beschikking van de Commissie van 2 december 2005 tot wijziging van Beschikking 2005/62/EG wat de verlenging van de overgangsperiode voor Cyprus betreft (Kennisgeving geschied onder nummer C(2005) 4630)</head>
      <div type="body">
        <p>Beschikking van de Commissie</p>
        <p>van 2 december 2005</p>
        <p>tot wijziging van Beschikking 2005/62/EG wat de verlenging van de overgangsperiode voor Cyprus betreft</p>
        <p>(Kennisgeving geschied onder nummer C(2005) 4630)</p>
        <p>(Slechts de tekst in de Griekse taal is authentiek)</p>
        <p>(2005/869/EG)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 1774/2002 van het Europees Parlement en de Raad van 3 oktober 2002 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten [1], en met name op artikel 24, lid 6, en artikel 32, lid 1,</p>
        <p>Overwegende hetgeen volgt:</p>
        <p>(1) Beschikking 2005/62/EG van de Commissie van 27 januari 2005 tot vaststelling van door Cyprus toe te passen overgangsmaatregelen wat betreft de verbranding of begraving ter plaatse van dierlijke bijproducten krachtens Verordening (EG) nr. 1774/2002 van het Europees Parlement en de Raad [2] voorziet in een overgangsperiode die op 1 november 2005 afloopt. Deze periode was bedoeld om Cyprus de tijd te geven om een verzamelings- en verwijderingssysteem voor dierlijke bijproducten op te zetten.</p>
        <p>(2) Cyprus heeft de Commissie meegedeeld dat het op 1 november 2005 niet over een operationeel verzamelings- en verwijderingssysteem zal beschikken. Het verzoekt de Commissie de huidige overgangsperiode met 14 maanden te verlengen. Cyprus merkt echter op dat het systeem mogelijk reeds vóór het verstrijken van deze periode operationeel zal zijn.</p>
        <p>(3) De overgangsmaatregelen van Beschikking 2005/62/EG moeten daarom worden verlengd.</p>
        <p>(4) Cyprus moet de Commissie regelmatig in kennis stellen van de geboekte vooruitgang, inclusief van de voltooide en onvoltooide maatregelen en de tijdschema’s voor de uitvoering van de resterende maatregelen. De Commissie zal de situatie op Cyprus op de voet blijven volgen.</p>
        <p>(5) Overeenkomstig Verordening (EG) nr. 811/2003 van de Commissie van 12 mei 2003 ter uitvoering van Verordening (EG) nr. 1774/2002 van het Europees Parlement en de Raad wat betreft het verbod op hergebruik binnen dezelfde soort voor vis, de begraving en verbranding van dierlijke bijproducten en bepaalde overgangsmaatregelen [3], heeft Cyprus toegezegd tijdens de verlengde overgangsperiode de nodige maatregelen te nemen om te voorkomen dat de volksgezondheid, de diergezondheid en het milieu in gevaar worden gebracht.</p>
        <p>(6) Beschikking 2005/62/EG moet daarom dienovereenkomstig worden gewijzigd.</p>
        <p>(7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid,</p>
        <p>HEEFT DE VOLGENDE BESCHIKKING GEGEVEN:</p>
        <p>Artikel 1</p>
        <p>Beschikking 2005/62/EG wordt als volgt gewijzigd:</p>
        <p>1) In artikel 1, lid 1, wordt " 1 november 2005" vervangen door " 1 januari 2007";</p>
        <p>2) In artikel 2 wordt de tweede zin vervangen door:</p>
        <p>"Cyprus zal op 1 februari 2006, 1 mei 2006, 1 augustus 2006 en 1 november 2006 een periodiek verslag aan de Commissie en de andere lidstaten voorleggen over de vooruitgang die bij het opzetten van het verwijderingssysteem is geboekt.".</p>
        <p>3) De tekst van artikel 3 wordt vervangen door:</p>
        <p>"Artikel 3</p>
        <p>Deze beschikking is van toepassing van 1 januari 2005 tot 1 januari 2007.".</p>
        <p>Artikel 2</p>
        <p>Deze beschikking is van toepassing met ingang van 1 november 2005.</p>
        <p>Artikel 3</p>
        <p>Deze beschikking is gericht tot de Republiek Cyprus.</p>
      </div>
      <div type="signature">
        <p>Gedaan te Brussel, 2 december 2005.</p>
        <p>Voor de Commissie</p>
        <p>Markos Kyprianou</p>
        <p>Lid van de Commissie</p>
        <p>[1] PB L 273 van 10.10.2002, blz. 1. Verordening laatstelijk gewijzigd bij Verordening (EG) nr. 416/2005 van de Commissie (PB L 66 van 12.3.2005, blz. 10).</p>
        <p>[2] PB L 25 van 28.1.2005, blz. 71.</p>
        <p>[3] PB L 117 van 13.5.2003, blz. 14.</p>
        <p>--------------------------------------------------</p>
      </div>
    </body>
</html>
