<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n. 80/2001 della Commissione, del 16 gennaio 2001, recante modalità di applicazione del regolamento (CE) n. 104/2000 del Consiglio per quanto riguarda le comunicazioni concernenti il riconoscimento delle organizzazioni di produttori, nonché la fissazione dei prezzi e degli interventi nell'ambito dell'organizzazione comune dei mercati nel settore dei prodotti della pesca e dell'acquacoltura</head>
      <div type="body">
        <p>Regolamento (CE) n. 80/2001 della Commissione</p>
        <p>del 16 gennaio 2001</p>
        <p>recante modalità di applicazione del regolamento (CE) n. 104/2000 del Consiglio per quanto riguarda le comunicazioni concernenti il riconoscimento delle organizzazioni di produttori, nonché la fissazione dei prezzi e degli interventi nell'ambito dell'organizzazione comune dei mercati nel settore dei prodotti della pesca e dell'acquacoltura</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 104/2000 del Consiglio, del 17 dicembre 1999, relativo all'organizzazione comune dei mercati nel settore dei prodotti della pesca e dell'acquacoltura(1), in particolare l'articolo 34, paragrafo 2,</p>
        <p>considerando quanto segue:</p>
        <p>(1) La Commissione deve provvedere annualmente, ai sensi dell'articolo 13, paragrafo 6, del regolamento (CE) n. 104/2000, alla pubblicazione dell'elenco delle organizzazioni di produttori e delle relative associazioni riconosciute. È pertanto opportuno che gli Stati membri trasmettano ad essa le informazioni necessarie.</p>
        <p>(2) La Commissione deve essere in grado di controllare l'attività delle organizzazioni di produttori intesa a regolarizzare i prezzi nonché l'applicazione, da parte di queste stesse organizzazioni, dei sistemi di compensazione finanziaria e di aiuto al riporto.</p>
        <p>(3) I regimi comunitari di intervento previsti dagli articoli da 21 a 26 del regolamento (CE) n. 104/2000 comportamento la necessità di disporre, in particolare, di quotazioni rilevate in regioni ben definite e ad intervalli regolari.</p>
        <p>(4) Nell'ambito della gestione della politica comune della pesca è stato istituito un sistema per la trasmissione elettronica dei dati tra gli Stati membri e la Commissione (FIDES II). Appare opportuno utilizzare tale sistema per la raccolta dei dati contemplati dal presente regolamento.</p>
        <p>(5) Occorre pertanto semplificare, armonizzare e completare i dati precedentemente raccolti in base alle disposizioni del regolamento (CEE) n. 2210/93 della Commissione, del 26 luglio 1993, relativo alle comunicazioni attinenti all'organizzazione comune dei mercati nel settore dei prodotti della pesca e dell'acquacoltura(2), modificato dal regolamento (CE) n. 843/95(3). È quindi necessario introdurre un nuovo regolamento e abrogare il regolamento (CEE) n. 2210/93.</p>
        <p>(6) Le misure previste dal presente regolamento sono conformi al parere del comitato di gestione per i prodotti della pesca,</p>
        <p>HA ADOTTATO IL PRESENTE REGOLAMENTO:</p>
        <p>CAPO I</p>
        <p>Comunicazioni relative al riconoscimento delle organizzazioni di produttori e delle associazioni di organizzazioni di produttori</p>
        <p>Articolo 1</p>
        <p>Gli Stati membri comunicano alla Commissione le informazioni di cui all'articolo 6, paragrafo 1, lettera c) e all'articolo 13, paragrafo 3, lettera d), del regolamento (CE) n. 104/2000, entro due mesi dalla data della decisione adottata.</p>
        <p>Tali informazioni e il formato di trasmissione sono definiti nell'allegato I del presente regolamento.</p>
        <p>CAPO II</p>
        <p>Prezzi e interventi</p>
        <p>Articolo 2</p>
        <p>Gli Stati membri comunicano alla Commissione le informazioni di cui all'articolo 17, paragrafo 4, del regolamento (CE) n. 104/2000, entro i due mesi successivi all'inizio di ogni campagna di pesca.</p>
        <p>Qualsiasi modifica degli elementi di cui al primo comma è comunicata immediatamente dagli Stati membri alla Commissione.</p>
        <p>Tali informazioni nonché il formato di trasmissione sono definiti nell'allegato II del presente regolamento.</p>
        <p>Articolo 3</p>
        <p>Per le specie di cui agli allegati I e IV del regolamento (CE) n. 104/2000 gli Stati membri comunicano alla Commissione i quantitativi sbarcati, venduti, ritirati e riportati sull'intero territorio nazionale nonché il valore dei quantitativi venduti durante ciascun trimestre nelle varie regioni di cui alla tabella 1 dell'allegato VIII del presente regolamento entro le sette settimane successive al trimestre di cui trattasi.</p>
        <p>In caso di crisi dichiarata per determinate specie di cui all'allegato I del regolamento (CE) n. 104/2000 gli Stati membri comunicano alla Commissione i quantitativi sbarcati, venduti, ritirati e riportati sull'intero territorio nazionale nonché il valore dei quantitativi venduti durante ciascuna quindicina nelle varie regioni di cui tabella 1 dell'allegato VIII del presente regolamento, entro le due settimane successive alla quindicina di cui trattasi.</p>
        <p>Tali informazioni e il formato di trasmissione sono definiti nell'allegato III del presente regolamento.</p>
        <p>Articolo 4</p>
        <p>Gli Stati membri comunicano alla Commissione per ciascun prodotto di cui all'allegato I del regolamento (CE) n. 104/2000 che è stato oggetto di ritiri, il valore e i quantitativi smaltiti durante ciascun trimestre secondo le opzioni di smercio stabilite dall'articolo 1 del regolamento (CEE) n. 1501/83 della Commissione(4), entro le otto settimane successive al trimestre di cui trattasi.</p>
        <p>Tali informazioni e il formato di trasmissione sono definiti nell'allegato IV del presente regolamento.</p>
        <p>Articolo 5</p>
        <p>Gli Stati membri comunicano alla Commissione, per ciascun prodotto di cui all'allegato II del regolamento (CE) n. 104/2000, i quantitativi sbarcati, venduti e immagazzinati nonché il valore dei quantitativi venduti durante ciascun trimestre nelle varie regioni di cui alla tabella 1 dell'allegato VIII, entro le sei settimane successive al trimestre di cui trattasi.</p>
        <p>Tali informazioni e il formato di trasmissione sono stabiliti nell'allegato V del presente regolamento.</p>
        <p>Articolo 6</p>
        <p>Gli Stati membri comunicano alla Commissione, per ciascun prodotto di cui all'allegato III del regolamento (CE) n. 104/2000, i quantitativi sbarcati, venduti e consegnati all'industria da ogni organizzazione di produttori nonché il valore dei quantitativi consegnati durante ciascun mese nelle varie regioni di cui alla tabella 1 dell'allegato VIII del presente regolamento, entro le sei settimane successive al mese di cui trattasi.</p>
        <p>Tali informazioni e il formato di trasmissione sono definiti nell'allegato VI del presente regolamento.</p>
        <p>Articolo 7</p>
        <p>Gli Stati membri comunicano annualmente alla Commissione, entro i tre mesi successivi all'anno considerato, le informazioni che consentono di determinare le spese tecniche relative alle operazioni indispensabili per la stabilizzazione ed il magazzinaggio di cui agli articoli 23 e 25 del regolamento (CE) n. 104/2000.</p>
        <p>Tali informazioni e il formato di trasmissione sono definiti nell'allegato VII del presente regolamento.</p>
        <p>CAPO III</p>
        <p>Disposizioni generali e finali</p>
        <p>Articolo 8</p>
        <p>Gli Stati membri comunicano le informazioni alla Commissione per via elettronica, mediante i sistemi di trasmissione attualmente utilizzati per gli scambi di dati nell'ambito della politica comune della pesca (sistema FIDES II).</p>
        <p>Articolo 9</p>
        <p>Il regolamento (CEE) n. 2210/93 è abrogato.</p>
        <p>Articolo 10</p>
        <p>Il presente regolamento entra in vigore il 1o gennaio 2001.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 16 gennaio 2001.</p>
        <p>Per la Commissione</p>
        <p>Franz Fischler</p>
        <p>Membro della Commissione</p>
        <p>(1) GU L 17 del 21.1.2000, pag. 22.</p>
        <p>(2) GU L 197 del 6.8.1993, pag. 8.</p>
        <p>(3) GU L 85 del 19.4.1995, pag. 13.</p>
        <p>(4) GU L 152 del 10.6.1983, pag. 22.</p>
      </div>
      <div type="annex">
        <p>ALLEGATO I</p>
        <p>Informazioni relative alle organizzazioni di produttori e alle associazioni di organizzazioni di produttori</p>
        <p>%gt%SPAZIO PER TABELLA%gt%</p>
        <p>ALLEGATO II</p>
        <p>Prezzi di ritiro applicati dalle organizzazioni di produttori</p>
        <p>Da inviare due mesi dopo l'inizio della campagna di pesca</p>
        <p>%gt%SPAZIO PER TABELLA%gt%</p>
        <p>ALLEGATO III</p>
        <p>Prodotti di cui all'allegato I e IV del regolamento (CE) n. 104/2000 del Consiglio</p>
        <p>Invio trimestrale</p>
        <p>%gt%SPAZIO PER TABELLA%gt%</p>
        <p>ALLEGATO IV</p>
        <p>Prodotti di cui all'allegato I del regolamento (CE) n. 104/2000</p>
        <p>Utilizzazione dei prodotti ritirati dal mercato</p>
        <p>Invio trimestrale</p>
        <p>%gt%SPAZIO PER TABELLA%gt%</p>
        <p>ALLEGATO V</p>
        <p>Prodotti di cui all'allegato II del regolamento (CE) n. 104/2000 (Invio trimestrale)</p>
        <p>%gt%SPAZIO PER TABELLA%gt%</p>
        <p>ALLEGATO VI</p>
        <p>Prodotti di cui all'allegato III del regolamento (CE) n. 104/2000</p>
        <p>Periodicità: mensile</p>
        <p>%gt%SPAZIO PER TABELLA%gt%</p>
        <p>ALLEGATO VII</p>
        <p>Prodotti di cui agli allegati I e II del regolamento (CE) n. 104/2000</p>
        <p>Periodicità: annua</p>
        <p>%gt%SPAZIO PER TABELLA%gt%</p>
        <p>ALLEGATO VIII</p>
        <p>TABELLA 1</p>
        <p>%gt%SPAZIO PER TABELLA%gt%</p>
        <p>TABELLA 2</p>
        <p>Codici delle taglie</p>
        <p>%gt%SPAZIO PER TABELLA%gt%</p>
        <p>TABELLA 3</p>
        <p>Codice di presentazione</p>
        <p>%gt%SPAZIO PER TABELLA%gt%</p>
        <p>TABELLA 4</p>
        <p>Codice di conservazione</p>
        <p>%gt%SPAZIO PER TABELLA%gt%</p>
        <p>TABELLA 5</p>
        <p>Codice di freschezza</p>
        <p>%gt%SPAZIO PER TABELLA%gt%</p>
        <p>TABELLA 6</p>
        <p>Codici delle %quot%monete%quot%</p>
        <p>%gt%SPAZIO PER TABELLA%gt%</p>
        <p>TABELLA 7</p>
        <p>%gt%SPAZIO PER TABELLA%gt%</p>
        <p>TABELLA 8</p>
        <p>Regioni d'applicazione di un prezzo di ritiro corretto da un coefficiente regionale</p>
        <p>%gt%SPAZIO PER TABELLA%gt%</p>
        <p>TABELLA 9</p>
        <p>Utilizzazione dei ritiri</p>
        <p>%gt%SPAZIO PER TABELLA%gt%</p>
        <p>TABELLA 10</p>
        <p>Tipo di pesca</p>
        <p>%gt%SPAZIO PER TABELLA%gt%</p>
        <p>TABELLA 11</p>
        <p>Tipo di spese tecniche</p>
        <p>%gt%SPAZIO PER TABELLA%gt%</p>
      </div>
    </body>
</html>
