<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Javaslat a Tan%aacute%cs rendelete a Belaruszb%oacute%l, Bulg%aacute%ri%aacute%b%oacute%l, %Eacute%sztorsz%aacute%gb%oacute%l, Horv%aacute%torsz%aacute%gb%oacute%l, L%iacute%bi%aacute%b%oacute%l, Litv%aacute%ni%aacute%b%oacute%l, Rom%aacute%ni%aacute%b%oacute%l %eacute%s Ukrajn%aacute%b%oacute%l sz%aacute%rmaz%oacute% karbamid behozatal%aacute%ra vonatkoz%oacute% v%eacute%gleges d%ouml%mpingellenes v%aacute%m kivet%eacute%s%eacute%ről, valamint az ezen behozatalra kivetett ideiglenes d%ouml%mpingellenes v%aacute%m v%eacute%gleges beszed%eacute%s%eacute%ről sz%oacute%l%oacute% 92/2002/EK rendelet m%oacute%dos%iacute%t%aacute%s%aacute%r%oacute%l /* COM/2005/0663 v%eacute%gleges */</head>
      <div type="body">
        <p>[pic] | AZ EURÓPAI KÖZÖSSÉGEK BIZOTTSÁGA |</p>
        <p>Brüsszel, 15.12.2005</p>
        <p>COM(2005) 663 végleges</p>
        <p>Javaslat</p>
        <p>A TANÁCS RENDELETE</p>
        <p>a Belaruszból, Bulgáriából, Észtországból, Horvátországból, Líbiából, Litvániából, Romániából és Ukrajnából származó karbamid behozatalára vonatkozó végleges dömpingellenes vám kivetéséről, valamint az ezen behozatalra kivetett ideiglenes dömpingellenes vám végleges beszedéséről szóló 92/2002/EK rendelet módosításáról</p>
        <p>(előterjesztő: a Bizottság)</p>
        <p>INDOKLÁS</p>
        <p>A JAVASLAT HÁTTERE |</p>
        <p>A javaslat indokai és célkitűzései A javaslat tárgya a többek között Bulgáriából származó, de a Chimco AD bulgáriai exportáló termelő közvetlen exportjára a Bizottság által az 1497/2001/EK rendeletben elfogadott, árra vonatkozó kötelezettségvállalás miatt nem vonatkozó, karbamid behozatalára végleges dömpingellenes vámot kivető 92/2002/EK tanácsi rendelet alkalmazása. |</p>
        <p>Általános összefüggés E javaslat az alaprendelet végrehajtásának összefüggésében készült és annak a vizsgálatnak az eredménye, amelyre az alaprendeletben megállapított lényeges és eljárási követelményekkel összhangban került sor. |</p>
        <p>A javaslat tárgykörében meglévő rendelkezések A javaslat tárgykörében nincsenek hatályos rendelkezések. |</p>
        <p>Az Unió egyéb szakpolitikáival és célkitűzéseivel való összhang Nem alkalmazható. |</p>
        <p>AZ ÉRDEKELT FELEKKEL FOLYTATOTT KONZULTÁCIÓ ÉS HATÁSVIZSGÁLAT |</p>
        <p>Az érintett felekkel folytatott konzultáció |</p>
        <p>Az eljárásban érdekelt feleknek a vizsgálat során lehetőségük nyílt érdekeik védelmére, az alaprendelet rendelkezéseivel összhangban. |</p>
        <p>A szakvélemények összegyűjtése és felhasználása |</p>
        <p>Nem volt szükség külső szakértők bevonására. |</p>
        <p>Hatásvizsgálat E javaslat az alaprendelet végrehajtásának eredménye. Az alaprendelet nem ír elő általános hatásvizsgálatot, de kimerítő listát tartalmaz a felmérendő feltételekről. |</p>
        <p>A JAVASLAT JOGI ELEMEI |</p>
        <p>A javasolt intézkedés összefoglalása A (...)/2005/EK bizottsági rendeletben[1] megjelölt okoknál fogva úgy véljük, hogy a Chimco AD bulgáriai exportáló termelő megszegte kötelezettségvállalásának feltételeit. Ezért a kötelezettségvállalást vissza kell vonni, és a 92/2002/EK tanácsi rendeletet ennek megfelelően módosítani kell. E vizsgálattal kapcsolatban már konzultáltak a tagállamokkal. Minden tagállam támogatta a javaslatot. Ezért az a javaslat született, hogy a Tanács fogadja el a mellékletben szereplő rendeletjavaslatot, amelyet az Európai Unió Hivatalos Lapjában mielőbb közzé kell tenni. |</p>
        <p>Jogalap A legutóbb a 2004. március 8-i 461/2004/EK tanácsi rendelettel módosított, az Európai Közösségben tagsággal nem rendelkező országokból érkező dömpingelt behozatallal szembeni védelemről szóló, 1995. december 22-i 384/96/EK tanácsi rendelet. |</p>
        <p>A szubszidiaritás elve A javaslat a Közösség kizárólagos hatáskörébe tartozik. Ennélfogva a szubszidiaritás elve nem alkalmazható. |</p>
        <p>Az arányosság elve A javaslat a következő okokból tesz eleget az arányosság elvének. |</p>
        <p>Az intézkedés formáját a fent említett alaprendelet írja le, és nem hagy teret a nemzeti döntéshozásnak. |</p>
        <p>Nem alkalmazható utalás arra vonatkozóan, hogy a Közösséget, a nemzeti kormányokat, a regionális és helyi hatóságokat, a gazdasági élet szereplőit és a polgárokat sújtó pénzügyi és adminisztratív terhet hogyan csökkentsék a lehető legkisebbre, és milyen mértékben legyen e teher arányos a javaslat célkitűzéseivel. |</p>
        <p>Eszközök kiválasztása |</p>
        <p>Javasolt eszköz: rendelet. |</p>
        <p>Más eszközök azért nem lennének megfelelőek, mert az alaprendelet nem rendelkezik alternatív lehetőségekről. |</p>
        <p>KÖLTSÉGVETÉSI VONZAT |</p>
        <p>A javaslat nincs hatással a Közösség költségvetésére. |</p>
        <p>2. Javaslat</p>
        <p>A TANÁCS RENDELETE</p>
        <p>a Belaruszból, Bulgáriából, Észtországból, Horvátországból, Líbiából, Litvániából, Romániából és Ukrajnából származó karbamid behozatalára vonatkozó végleges dömpingellenes vám kivetéséről, valamint az ezen behozatalra kivetett ideiglenes dömpingellenes vám végleges beszedéséről szóló 92/2002/EK rendelet módosításáról</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel az Európai Közösségben tagsággal nem rendelkező országokból érkező dömpingelt behozatallal szembeni védelemről szóló, 1995. december 22-i 384/96/EK tanácsi rendeletre[2] (a továbbiakban: az alaprendelet) és különösen annak 8. és 9. cikkére, tekintettel a Bizottság által a tanácsadó bizottsággal történt konzultációt követően benyújtott javaslatra,</p>
        <p>mivel:</p>
        <p>A. AZ ELŐZŐ ELJÁRÁS</p>
        <p>(1) A Bizottság 2000. október 21-én az Európai Közösségek Hivatalos Lapjában értesítést tett közzé a Belaruszból, Bulgáriából, Egyiptomból, Észtországból, Horvátországból, Lengyelországból, Litvániából, Líbiából, Romániából és Ukrajnából származó karbamid (a továbbiakban: az érintett termék) behozatalára vonatkozó dömpingellenes eljárás[3] megindításáról.</p>
        <p>(2) Az eljárás eredményeképpen 2001 júliusában az 1497/2001/EK bizottsági rendelettel[4] ideiglenes dömpingellenes vámokat vetettek ki a Belaruszból, Bulgáriából, Észtországból, Horvátországból, Litvániából, Líbiából, Romániából és Ukrajnából származó karbamid behozatalára, míg az Egyiptomból és Lengyelországból származó karbamid behozatalára megszüntették az eljárást.</p>
        <p>(3) Ugyanebben a rendeletben a Bizottság elfogadta a Chimco AD bulgáriai exportáló termelő által felajánlott kötelezettségvállalást. Az 1497/2001/EK rendeletben rögzített feltételek mellett és a rendelet 3. cikkének (1) bekezdése értelmében, az érintett termék e vállalattól származó közösségi behozatala mentesült az említett ideiglenes dömpingellenes vám alól.</p>
        <p>(4) A későbbiek során a 92/2002/EK tanácsi rendelettel[5] (a továbbiakban: a végleges rendelet) végleges dömpingellenes vámot vetettek ki a karbamid Belaruszból, Bulgáriából, Észtországból, Horvátországból, Litvániából, Líbiából, Romániából és Ukrajnából származó behozatalára. Az ott megfogalmazott feltételek mellett e rendelet a Chimco AD által termelt és az első független közösségi vásárlónak közvetlenül exportált termékeket mentesítette a végleges dömpingellenes vám megfizetése alól is, mivel e vállalat kötelezettségvállalását már az eljárás ideiglenes szakaszában véglegesen elfogadták. A végleges rendelet (137) preambulumbekezdésének megfelelően a kár megszüntetéséhez szükséges szint változása következtében kiigazították a kötelezettségvállalásban megjelölt legalacsonyabb árat.</p>
        <p>B. A KÖTELEZETTSÉGVÁLLALÁS NEM TELJESÍTÉSE</p>
        <p>(5) A Chimco AD által felajánlott kötelezettségvállalás többek között az érintett terméknek a kötelezettségvállalásban megjelölt legalacsonyabb importárszinten vagy a fölött történő közösségi exportjára vonatkozik. A legalacsonyabb árszintet az egyes ügyletek árának negyedéves súlyozott átlagában kell elérni. A vállalat kötelezettséget vállalt arra is, hogy a kötelezettségvállalást nem kerüli meg másik féllel kötött kompenzációs megállapodás révén. Vállalta továbbá, hogy negyedévente jelentést küld az Európai Bizottság részére az érintett termék Európai Közösségbe irányuló összes exporteladásáról.</p>
        <p>(6) A Chimco AD két negyedéves jelentésre vonatkozó több adatot nem az elfogadható módon nyújtott be. Ezt követően továbbá semmilyen adatot nem küldött be a negyedéves jelentésekkel kapcsolatban. Ennélfogva a vállalat nem tartotta tiszteletben azon kötelezettségét, hogy negyedévente jelentést küld az Európai Bizottság részére az érintett termék Európai Közösségbe irányuló összes exporteladásáról, és ezzel megszegte kötelezettségvállalását.</p>
        <p>(7) A kötelezettségvállalás megszegésével kapcsolatos részletesebb információk a (...)/2005/EK bizottsági rendeletben[6] találhatók.</p>
        <p>(8) A kötelezettségvállalás megszegése miatt a Chimco AD által felajánlott kötelezettségvállalás elfogadását (kiegészítő TARIC-kód: A272) a (...)/2005/EK bizottsági rendelet visszavonta, és haladéktalanul végleges dömpingellenes vámot kell kivetni a Chimco AD által gyártott és exportált érintett termék behozatalára.</p>
        <p>(9) A 384/96/EK rendelet 8. cikke (9) bekezdésével összhangban, a dömpingellenes vámot azon tények alapján kell meghatározni, amelyek a kötelezettségvállaláshoz vezető vizsgálattal összefüggésben kerültek megállapításra. Mivel a kérdéses vizsgálat a 92/2002/EK rendeletben foglalt, a dömpinget és a kárt illető végleges határozattal zárult, helyénvaló a végleges dömpingellenes vámtételt az abban a rendeletben megállapított szinten és formában meghatározni, nevezetesen tonnánként 21,43 euróban, mely a vámolás előtti, közösségi határparitáson számított, nettó árra alkalmazandó.</p>
        <p>C. A 92/2002/EK RENDELET MÓDOSÍTÁSA</p>
        <p>(10) A fentiekre tekintettel a 92/2002/EK rendeletet ennek megfelelően módosítani kell,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 92/2002/EK rendelet a következőképpen módosul:</p>
        <p>1. Az 1. cikk (2) bekezdésében Bulgáriára vonatkozó sor helyébe a következő sor lép:</p>
        <p>Származási ország | Gyártó vállalat | Végleges dömpingellenes vám (euro/t) | Kiegészítő TARIC-kód |</p>
        <p>Bulgária | Valamennyi vállalat | 21,43 | - |</p>
        <p>2. A 2. cikk (1) bekezdésében a táblázat Bulgáriára vonatkozó alábbi sorát el kell hagyni.</p>
        <p>Ország | Vállalat | Kiegészítő TARIC-kód |</p>
        <p>Bulgária | Chimco AD, Shose az Mezdra, 3037 Vratza | A272 |</p>
        <p>2. cikk</p>
        <p>Ez a rendelet az Európai Unió Hivatalos Lapjában való kihirdetésének napját követő napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, (…)-án/-én.</p>
        <p>a Tanács részéről</p>
        <p>az elnök</p>
        <p>[1] HL L (...)., 2005.(HH).(NN)., (...). o.</p>
        <p>[2] HL L 56., 1996.3.6., 1. o. A legutóbb a 461/2004/EK rendelettel (HL L 77., 2004.3.13., 12. o.) módosított rendelet.</p>
        <p>[3] HL C 301., 2000.10.21., 2. o.</p>
        <p>[4] HL L 197., 2001.7.21., 4. o.</p>
        <p>[5] HL L 17, 2002.1.19., 1. o. A legutóbb az 1107/2002/EK rendelettel (HL L 168., 2002.6.27., 1. o.) módosított rendelet.</p>
        <p>[6] HL L (...)., 2005.(HH).(NN)., (...). o.</p>
      </div>
    </body>
</html>
