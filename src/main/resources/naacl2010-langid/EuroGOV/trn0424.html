<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A BIZOTTSÁG 2076/2002/EK RENDELETE</p>
        <p>(2002. november 20.)</p>
        <p>a 91/414/EGK tanácsi irányelv 8. cikkének (2) bekezdésében említett időszak meghosszabbításáról, egyes hatóanyagoknak az említett irányelv I. mellékletébe történő felvétele megtagadásáról, valamint az ezeket a hatóanyagokat tartalmazó növényvédő szerek engedélyének visszavonásáról</p>
        <p>(EGT vonatkozású szöveg)</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb a 2002/81/EK bizottsági irányelvvel1 módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre2 és különösen annak 8. cikkének (2) bekezdésére,</p>
        <p>tekintettel a legutóbb az 1490/2002/EK rendelettel3 módosított, a 91/414/EGK tanácsi irányelv 8. cikkének (2) bekezdésében említett munkaprogram második és harmadik szakaszának végrehajtására vonatkozó részletes szabályok megállapításáról szóló, 2000. február 28-i 451/2000/EK bizottsági rendeletre4 és különösen annak 6. cikkének (7) bekezdésére és 11. cikkének (2) bekezdésére,</p>
        <p>mivel:</p>
        <p>(1) A 91/414/EGK irányelv 8. cikkének (2) bekezdése szerint a tagállamok az említett irányelv bejelentését követő 12 éves időszakon belül engedélyezhetik az I. mellékletben nem szereplő olyan hatóanyagokat tartalmazó növényvédő szerek forgalomba hozatalát, amely hatóanyagok az irányelv bejelentése után két évvel már forgalomban voltak, kivéve ha határozat született arról, hogy az adott hatóanyag nem vehető fel az I. mellékletbe.</p>
        <p>(2) A legutóbb a 2266/2000/EK rendelettel1 módosított 3600/92/EGK bizottsági rendelet2, a 451/2000/EK rendelet és az 1490/2002/EK rendelet megállapítja a 91/414/EGK tanácsi irányelv 8. cikkének (2) bekezdésében említett munkaprogram első, második és harmadik szakaszának végrehajtására vonatkozó részletes szabályokat. Ez a program még folyamatban van, és sok hatóanyag vonatkozásában még nem lehetett lezárni a döntéshozatalt. Az 1112/2002/EK rendelet3 hatálya alá tartozó hatóanyagok bejelentési eljárása sincs még lezárva, ezért egyes ilyen hatóanyagok esetében a határidőt is meg kell hosszabbítani.</p>
        <p>(3) A Bizottság 2001. július 26-án tette közzé helyzetértékelő jelentését4. Ebben arra a következtetésre jutott, hogy az előrehaladás mértéke alulmúlta a várakozást, és ezért a határidőt meg kell hosszabbítani azon hatóanyagok esetében, amelyek felülvizsgálata még folyamatban van, illetve amelyek esetében a szakma kötelezettséget vállalt a szükséges dokumentációk határidőn belüli további elkészítésére.</p>
        <p>(4) Az első szakasz hatálya alá tartozó hatóanyagok esetében a Bizottság biztosítani fogja, hogy 2003 júliusa előtt a lehető legtöbb döntés megszülessen, ugyanakkor elismeri, hogy számos hatóanyag esetében 2005 előtt nem lehet döntést hozni. További időre van szükség a Bizottság által igényelt további adatok kiértékeléséhez, mielőtt döntés születhet arról, hogy ezek a hatóanyagok megfelelnek-e a 91/414/EGK irányelv biztonsági előírásainak, és a Bizottság gondoskodni fog arról, hogy ez a kiegészítő időszak a lehető legrövidebb legyen.</p>
        <p>(5) Azok a hatóanyagok, amelyek esetében nem történt kötelezettségvállalás a szükséges dokumentációk további elkészítésére, nem kerülhetnek felvételre a 91/414/EGK irányelv I. mellékletébe, és a tagállamoknak vissza kell vonni az ezeket a hatóanyagokat tartalmazó növényvédő szerek engedélyét.</p>
        <p>(6) Azon alkalmazások esetében, amelyekre vonatkozóan további szakmai bizonyítékokat szolgáltattak arról, hogy a hatóanyag további alkalmazása elengedhetetlenül szükséges, és nincs megfelelő hatékonyságú alternatívája, átmeneti intézkedéseket kell hozni, hogy lehetővé váljon alternatívák kifejlesztése. Számos alkalmazás esetében már beterjesztették ezeket az információkat, és a Bizottság a tagállamok szakértőivel együttműködve kiértékelte azokat. Eltérést csak indokolt és aggodalomra okot nem adó esetben lehet alkalmazni, és az olyan károsító szervezetekre kell korlátozni, amelyek leküzdésére hatékony alternatíva nem létezik.</p>
        <p>(7) Az e rendeletben előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 91/414/EGK irányelv 8. cikkének (2) bekezdésében említett tizenkét éves időszak meghosszabbodik 2005. december 31-ig azon hatóanyagok esetében, amelyeket a 3600/92/EGK rendelet keretében értékelnek, és az értékelés második szakaszát a 451/2000/EK rendelet szerint végzik, valamint 2008. december 31-ig azon hatóanyagok esetében, amelyeket az 1490/2002/EK rendelet keretében értékelnek, kivéve ha határozat született vagy ezen időpont előtt határozat születik a hatóanyagnak a 91/414/EGK irányelv I. mellékletébe történő felvételéről vagy annak megtagadásáról. Ezen időszakok alatt a tagállamok a fenti hatóanyagokat tartalmazó növényvédő szerek forgalomba hozatalát továbbra is engedélyezhetik, illetve újból engedélyezhetik a 91/414/EGK irányelv 8. cikke (2) bekezdésének rendelkezéseivel összhangban.</p>
        <p>2. cikk</p>
        <p>(1) Az e rendelet I. mellékletében felsorolt hatóanyagok nem szerepelnek hatóanyagként a 91/414/EGK irányelv I. mellékletében.</p>
        <p>(2) A tagállamok gondoskodnak arról, hogy az e rendelet I. mellékletében szereplő hatóanyagokat tartalmazó növényvédő szerek engedélyét - a (3) bekezdésben előírtak kivételével - legkésőbb 2003. július 25-ig visszavonják.</p>
        <p>(3) A II. melléklet A. oszlopában szereplő valamely hatóanyagra vonatkozóan a II. melléklet B. oszlopában, az adott hatóanyagnál feltüntetett bármely tagállam érvényben tarthatja a kérdéses hatóanyagot tartalmazó növényvédő szerek engedélyét a C. oszlopban megadott alkalmazásokat illetően 2007. június 30-ig, azzal a feltétellel, hogy</p>
        <p>a) biztosítja, hogy a további alkalmazás csak addig engedélyezett, amíg az nem jár káros hatással az emberi és állati egészségre, és nem gyakorol elfogadhatatlan hatást a környezetre;</p>
        <p>b) biztosítja az említett, 2003. december 31-ét követően forgalomban maradó növényvédő szerek újracímkézését annak érdekében, hogy megfeleljenek a korlátozott alkalmazási feltételeknek;</p>
        <p>c) végrehajt minden szükséges kockázatcsökkentő intézkedést a lehetséges kockázat csökkentése érdekében;</p>
        <p>d) biztosítja, hogy komoly erőfeszítéseket tegyenek ezen alkalmazások alternatíváinak kutatása terén.</p>
        <p>Az érintett tagállam legkésőbb 2004. december 31-ig értesíti a Bizottságot ennek a bekezdésnek az alkalmazásáról, és különösen az a)-d) pontnak megfelelően megtett intézkedésekről.</p>
        <p>3. cikk</p>
        <p>A tagállamok által a 91/414/EGK irányelv 4. cikkének (6) bekezdése szerint adott haladék időtartama a lehető legrövidebb legyen, és</p>
        <p>a) azon alkalmazások esetében, amelyeknél az engedélyt 2003. július 25-ig kell visszavonni, legkésőbb 2003. december 31-én járjon le, a II. melléklet szerinti néhány nélkülözhetetlen alkalmazás kivételével, amelyek esetében az engedély meghatározott tagállamokban a 2. cikk (3) bekezdése szerint még érvényben maradhat;</p>
        <p>b) azon alkalmazások esetében, amelyeknél az engedélyt 2007. június 30-ig kell visszavonni, legkésőbb 2007. december 31-én járjon le.</p>
        <p>4. cikk</p>
        <p>Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2002. november 20-án.</p>
        <p>a Bizottság részéről</p>
        <p>David BYRNE</p>
        <p>a Bizottság tagja</p>
      </div>
      <div type="annex">
        <p>I. MELLÉKLET</p>
        <p>A 91/414/EGK irányelv I. mellékletében hatóanyagként nem szereplő hatóanyagok jegyzéke</p>
        <p>1,2-Diklórpropán</p>
        <p>1,3-Diklórpropén (cisz)</p>
        <p>1,3-Difenilkarbamid</p>
        <p>2-(Ditiocianometiltio)-benzotiazol</p>
        <p>2,3,6-TBA</p>
        <p>2,4,5-T</p>
        <p>2-Aminobután (más néven szek. butilamin)</p>
        <p>2-Benzil-4-klórfenol</p>
        <p>4-CPA (4-klórfenoxiecetsav = PCPA)</p>
        <p>4-t-Pentilfenol</p>
        <p>Acifluorfén</p>
        <p>Aldimorf</p>
        <p>Alkiltrimetil-ammóniumklorid</p>
        <p>Alkiltrimetilbenzil-ammóniumklorid</p>
        <p>Alletrin</p>
        <p>Alloxidim</p>
        <p>Allilalkohol</p>
        <p>Ametrin</p>
        <p>Ampropilofosz</p>
        <p>Ancimidol</p>
        <p>Anilazin</p>
        <p>Antracénolaj</p>
        <p>Azakonazol</p>
        <p>Azametifosz</p>
        <p>Aziprotrin</p>
        <p>Barbán</p>
        <p>Bárium-fluorszilikát</p>
        <p>Bárium-poliszulfid</p>
        <p>Benazolin</p>
        <p>Bendiokarb</p>
        <p>Benfurezát</p>
        <p>Benodanil</p>
        <p>Benszulid</p>
        <p>Benszultap</p>
        <p>Bentaluron</p>
        <p>Benzalkonium-klorid</p>
        <p>Benzoximat</p>
        <p>Benzoilprop</p>
        <p>Benztiazuron</p>
        <p>Bioalletrin</p>
        <p>Bioresmetrin</p>
        <p>Bitumen</p>
        <p>Brandol (hidroxinonil-2,6-dinitrobenzol)</p>
        <p>Bromacil</p>
        <p>Bromociklén</p>
        <p>Bromofenoxim</p>
        <p>Bromofosz</p>
        <p>Bromofosz-etil</p>
        <p>Brómpropilát</p>
        <p>Bronopol</p>
        <p>Butaklór</p>
        <p>Butokarboxim</p>
        <p>Butoxikarboxim</p>
        <p>Butilát</p>
        <p>Kalcium-karbonát (más néven mész)</p>
        <p>Kalcium-hidroxid (más néven oltott mész)</p>
        <p>Kalcium-oxid (más néven égetett mész)</p>
        <p>Szén-diszulfid</p>
        <p>Karbofenotion</p>
        <p>Kartap</p>
        <p>Cetrimid</p>
        <p>Kinometionát (más néven Quinometionát)</p>
        <p>Klometoxifén</p>
        <p>Klorál-bisz-acilál</p>
        <p>Klorál-szemi-acetál</p>
        <p>Klórambén</p>
        <p>Klórbromuron</p>
        <p>Klórbufam</p>
        <p>Klóretazát</p>
        <p>Klórfenprop</p>
        <p>Klórfenson (más néven Klórfenizon)</p>
        <p>Klórfenvinfosz</p>
        <p>Klórfluazuron</p>
        <p>Klórmefosz</p>
        <p>Klórbenzilát</p>
        <p>Klórpropilát</p>
        <p>Klóroxuron</p>
        <p>Klórfoniumklorid</p>
        <p>Klórtiamid</p>
        <p>Klórtiofosz</p>
        <p>Kufraneb</p>
        <p>Ciánazin</p>
        <p>Cikloát</p>
        <p>Cikluron</p>
        <p>Ciprofurám</p>
        <p>DADZ (cink-dietilditiokarbamát)</p>
        <p>Dalapon</p>
        <p>Bacillus thuringiensis delta-endotoxinja</p>
        <p>Demeton-S-metil</p>
        <p>Demeton-S-metilszulfon</p>
        <p>Dezmetrin</p>
        <p>Diafentiuron</p>
        <p>Dialifosz</p>
        <p>Diallát</p>
        <p>Diammóniumfoszfát</p>
        <p>Diklofention</p>
        <p>Diklofluanid</p>
        <p>Diklon</p>
        <p>Diklórprop</p>
        <p>Diklobutrazol</p>
        <p>Dikrotofosz</p>
        <p>Diciklopentadién</p>
        <p>Dienoklór</p>
        <p>Dietatil (-etil)</p>
        <p>Difenoxuron</p>
        <p>Difenzokvát</p>
        <p>Dikegulac</p>
        <p>Dimefox</p>
        <p>Dimefuron</p>
        <p>Dimepiperát</p>
        <p>Dimetirimol</p>
        <p>Dimexán</p>
        <p>Dinitramin</p>
        <p>Dinobuton</p>
        <p>Dioxakarb</p>
        <p>Dioxation</p>
        <p>Difenamid</p>
        <p>Dinátrium-oktaborát-tetrahidrát</p>
        <p>Diszulfoton</p>
        <p>Ditalimfosz</p>
        <p>Drazoxolon</p>
        <p>Endotal</p>
        <p>EPTC (etil-dipropil-tiokarbamát)</p>
        <p>Etacelazil</p>
        <p>Etidimuron (más néven szulfodiazol)</p>
        <p>Etiofenkarb</p>
        <p>Etion (más néven Dietion)</p>
        <p>Etirimol</p>
        <p>Etoát-metil</p>
        <p>Etrimfosz</p>
        <p>Fenaminoszulf</p>
        <p>Fenazaflor</p>
        <p>Fenfuram</p>
        <p>Fenoprop</p>
        <p>Fenotiokarb</p>
        <p>Fenoxaprop</p>
        <p>Fenpiklonil</p>
        <p>Fenpropatrin</p>
        <p>Fenridazon</p>
        <p>Fenzon (más néven fenizon)</p>
        <p>Fentioszulf</p>
        <p>Fenuron</p>
        <p>Flamprop</p>
        <p>Fluazifop</p>
        <p>Flubenzimin</p>
        <p>Flucikloxuron</p>
        <p>Flucitrinát</p>
        <p>Flumekin</p>
        <p>Flumetralin</p>
        <p>Fluordifén</p>
        <p>Fluorglikofén</p>
        <p>Flupoxam</p>
        <p>Fluridon</p>
        <p>Fomezafén</p>
        <p>Fonofosz</p>
        <p>Formotion</p>
        <p>Foszamin</p>
        <p>Fosztietán</p>
        <p>Furalaxil</p>
        <p>Furatiokarb</p>
        <p>Furkonazol</p>
        <p>Furfural</p>
        <p>Furmeciklox</p>
        <p>Enciánibolya</p>
        <p>Halfenprox (más néven brofenprox)</p>
        <p>Haloxifop</p>
        <p>Hepténfosz</p>
        <p>Hexaklorofén</p>
        <p>Hexazinon</p>
        <p>Hidrametilnon</p>
        <p>Hidroxi-MCPA</p>
        <p>Hidroxifenil-szalicilamid</p>
        <p>Imazapir</p>
        <p>Imazetabenz</p>
        <p>Iminoktadin</p>
        <p>Jódfenfosz</p>
        <p>Izazofosz</p>
        <p>Izokarbamid</p>
        <p>Izofenfosz</p>
        <p>Izolán</p>
        <p>Izopropalin</p>
        <p>Izoprotiolán</p>
        <p>Izoxation</p>
        <p>Karbutilát</p>
        <p>Kinoprén</p>
        <p>Mankopper</p>
        <p>Mekarbam</p>
        <p>Mefenacet</p>
        <p>Mefoszfolán</p>
        <p>Mepronil</p>
        <p>Merfosz (más néven tributil-foszfortritioit)</p>
        <p>Metakrifosz</p>
        <p>Metazol</p>
        <p>Metfuroxám</p>
        <p>Metoprén</p>
        <p>Metoprotrin</p>
        <p>Metoxiklór</p>
        <p>Metilén(bisz-tiocianát)</p>
        <p>Metil-izotiocianát</p>
        <p>Metil-naftil-acetamid</p>
        <p>Metil-naftil-ecetsav</p>
        <p>Metobromuron</p>
        <p>Metolaklór</p>
        <p>Metoxuron</p>
        <p>Metszulfovax</p>
        <p>Mevinfosz</p>
        <p>Monalid</p>
        <p>Monokrotofosz</p>
        <p>Monuron</p>
        <p>MAS (metilarzonsav)</p>
        <p>Nabam</p>
        <p>Naptalam</p>
        <p>Naftilecetsav-hidrazid</p>
        <p>Neburon</p>
        <p>Nitralin</p>
        <p>Nitrotal</p>
        <p>Nonilfenoléter-polioxietilénglikol</p>
        <p>Nonilfenol-etoxilát</p>
        <p>Norflurazon</p>
        <p>Noruron</p>
        <p>Oktilinon</p>
        <p>Ofurace</p>
        <p>Ometoát</p>
        <p>Orbenkarb</p>
        <p>Oxadixil</p>
        <p>Oxin-réz</p>
        <p>Oxikarboxin</p>
        <p>Oxitetraciklin</p>
        <p>Paraformaldehid</p>
        <p>p-klórnitrobenzol</p>
        <p>Pebulát</p>
        <p>Pentaklór-fenol</p>
        <p>Pentanoklór</p>
        <p>Perfluidon</p>
        <p>Fenolok</p>
        <p>Fenotrin</p>
        <p>Fentoát</p>
        <p>Forát</p>
        <p>Foszametin</p>
        <p>Foszfamidon</p>
        <p>Pirimifosz-etil</p>
        <p>Kálium-szilikát</p>
        <p>Profenofosz</p>
        <p>Promekarb</p>
        <p>Prometrin</p>
        <p>Propazin</p>
        <p>Propetamfosz</p>
        <p>Propoxur</p>
        <p>Propil-3-t-butilfenoxi-acetát</p>
        <p>Protiokarb</p>
        <p>Protiofosz</p>
        <p>Protoát</p>
        <p>Piraklofosz</p>
        <p>Pirazoxifén</p>
        <p>Piridafention</p>
        <p>Pirifenox</p>
        <p>Piroquilon</p>
        <p>Quinalfosz</p>
        <p>Quizalofop</p>
        <p>Resmetrin</p>
        <p>Kőliszt</p>
        <p>Szekbumeton</p>
        <p>Szekonal (más néven 5-allil-5-(1´-metilbutil)-barbitursav)</p>
        <p>Szetoxidim</p>
        <p>Sziduron</p>
        <p>Szilikátok</p>
        <p>Ezüst-nitrát</p>
        <p>Nátrium-arzenit</p>
        <p>Nátrium-diaceton-ketogulonát</p>
        <p>Nátrium-diklórfenát</p>
        <p>Nátrium-dimetil-ditiokarbamát</p>
        <p>Nátrium-dioktil-szulfoszukkinát</p>
        <p>Nátrium-fluorszilikát</p>
        <p>Nátrium-monoklóracetát</p>
        <p>Nátrium-pentaborát</p>
        <p>Nátrium-p-t-amilfenát</p>
        <p>Nátrium-szilikát</p>
        <p>Nátrium-ezüst-tioszulfát</p>
        <p>Nátrium-tetratiokarbamát</p>
        <p>Nátrium-tiocianát</p>
        <p>Szulfotep</p>
        <p>Szulprofosz</p>
        <p>Kátránysavak</p>
        <p>TCA</p>
        <p>TCMTB</p>
        <p>Tebutám (más néven butám)</p>
        <p>Tebutiuron</p>
        <p>Temefosz</p>
        <p>Terbacil</p>
        <p>Terbufosz</p>
        <p>Terbumeton</p>
        <p>Terbutrin</p>
        <p>Tetraklórvinfosz</p>
        <p>Tetradifon</p>
        <p>Tetrametrin</p>
        <p>Tetraszul</p>
        <p>Tiazafluron</p>
        <p>Tiazopir</p>
        <p>Tiociklám</p>
        <p>Tiofanox</p>
        <p>Tiometon</p>
        <p>Tionazin</p>
        <p>Tiofanát</p>
        <p>Tiokarbazil</p>
        <p>Tolil-ftalám</p>
        <p>Tralometrin</p>
        <p>Triapentenol</p>
        <p>Triazbutil</p>
        <p>Triazofosz</p>
        <p>Tribufosz (s,s,s-tributil-foszfor-tritioát)</p>
        <p>Tributil-ónoxid</p>
        <p>Triklóronát</p>
        <p>Tridifán</p>
        <p>Trietazin</p>
        <p>Trifenmorf</p>
        <p>Triforin</p>
        <p>Trioximetilén</p>
        <p>Validamicin</p>
        <p>Vamidotion</p>
        <p>Vernolát</p>
        <p>II. MELLÉKLET</p>
        <p>A 2. cikk (3) bekezdésében említett engedélyek jegyzéke</p>
        <p>A. oszlop B. oszlop C. oszlop</p>
        <p>Hatóanyag Tagállam Alkalmazás</p>
        <p>2-aminobután Egyesült Királyság Tárolt vetőburgonya</p>
        <p>Írország Tárolt vetőburgonya</p>
        <p>1,3-diklórpropén (cisz) Hollandia Virághagyma, szamóca, zöldségek, faiskolai növények, évelő növények és gyümölcsös újratelepítés</p>
        <p>4-CPA (4-klórfenoxi-ecetsav) Görögország Szőlő (magtalan)</p>
        <p>Spanyolország Paradicsom, padlizsán</p>
        <p>Acifluorfén Olaszország Szójabab</p>
        <p>Azakonazol Belgium Zöldpaprika, paradicsom, erdőművelés</p>
        <p>Hollandia Paradicsom</p>
        <p>Egyesült Királyság Dísznövények</p>
        <p>Benfurezát Spanyolország Gyapot</p>
        <p>Bromacil Franciaország Levendula, lavandin</p>
        <p>Brómpropilát Belgium Bab</p>
        <p>Spanyolország Citrom, paradicsom, almatermésű gyümölcsök, szőlő</p>
        <p>Kartap Olaszország Almatermésű gyümölcsök, csonthéjas gyümölcsök, paradicsom, padlizsán, paprika, sárgadinnye, tök, dísznövények</p>
        <p>Kinometionát Görögország Sárgadinnye, görögdinnye</p>
        <p>Spanyolország Tökfélék</p>
        <p>Klórfenvinfosz Dánia Káposzta</p>
        <p>Németország Hónapos retek, retek, sárgarépa, vöröshagyma, zeller, káposzta, uborka</p>
        <p>Írország Sárgarépa, paszternák, káposzta, karórépa</p>
        <p>Franciaország Gomba, spárga, zsázsa, retek, spenót, galambbegysaláta, apróuborka, cukkini, vöröshagyma, mogyoróhagyma, sárgarépa, gumós zeller, póréhagyma, zeller, petrezselyem, fokhagyma, káposzta, tarlórépa</p>
        <p>Hollandia Káposzta, vöröshagyma, sárgarépa, káposztaféle zöldségek, karórépa, fehérrépa, retek, fekete retek, póréhagyma, gumós zeller</p>
        <p>Spanyolország Káposztafélék</p>
        <p>Ciánazin Egyesült Királyság Borsó, bab, káposztafélék, nárciszok, repce, hagymafélék, erdészet</p>
        <p>Írország Vöröshagyma</p>
        <p>Etion Franciaország Sárgarépa, petrezselyem, zeller, gumós zeller, fokhagyma, mogyoróhagyma, vöröshagyma, póréhagyma, káposzta</p>
        <p>Dikegulac Németország Dísznövények (üvegházi)</p>
        <p>Dinobuton Spanyolország Almatermésű gyümölcsök</p>
        <p>Etil-dipropil-tiokarbamát (EPTC) Portugália Burgonya</p>
        <p>Fenpropatrin Egyesült Királyság Bogyós gyümölcsök (fekete ribiszke)</p>
        <p>Fenuron Egyesült Királyság Borsó, bab, spenót</p>
        <p>Fomezafen Egyesült Királyság Borsó, bab, csillagfürt</p>
        <p>Franciaország Szójabab, bab</p>
        <p>Olaszország Szójabab, bab, borsó</p>
        <p>Furalaxil Írország Dísznövények</p>
        <p>Furatiokarb Belgium Póréhagyma</p>
        <p>Haloxifop Dánia Magtermő vörös csenkesz gyepek, dísznövények magágyai</p>
        <p>Heptenofosz Írország Dísznövények, uborka, paradicsom, fejes saláta</p>
        <p>Hexazinon Ausztria Tűlevelűek</p>
        <p>Franciaország Tűlevelűek, levendula, lavandin, muskotályzsálya, édesgyökér, lucerna, cukornád</p>
        <p>Írország Tűlevelűek</p>
        <p>Spanyolország Tűlevelűek, lucerna</p>
        <p>Imazapir Írország Erdészet</p>
        <p>Mepronil Ausztria Fejes saláta</p>
        <p>Metobromuron Belgium Galambbegysaláta, bab, burgonya</p>
        <p>Németország Galambbegysaláta, bab, dohány</p>
        <p>Metoxuron Belgium Sárgarépa, burgonya</p>
        <p>Franciaország Sárgarépa</p>
        <p>Írország Sárgarépa</p>
        <p>Luxemburg Sárgarépa, burgonya</p>
        <p>Hollandia Sárgarépa, burgonya, írisz, gladiólusz</p>
        <p>Egyesült Királyság Sárgarépa</p>
        <p>Naptalam Spanyolország Sárgadinnye, görögdinnye</p>
        <p>Franciaország Sárgadinnye</p>
        <p>Ometoát Ausztria Dísznövények</p>
        <p>Orbenkarb Ausztria Csillagfürt</p>
        <p>Oxadixil Belgium Borsó - vetőmag kezelésére</p>
        <p>Oxikarboxin Egyesült Királyság Dísznövények</p>
        <p>Ausztria Dísznövények</p>
        <p>Görögország Dísznövények, virágok</p>
        <p>Spanyolország Dísznövények</p>
        <p>Írország Gyep</p>
        <p>Pebulát Görögország Dohány</p>
        <p>Pentanoklór Egyesült Királyság Ernyővirágzatúak, fűszernövények</p>
        <p>Prometrin Egyesült Királyság Ernyővirágzatúak, hagymafélék, fűszernövények</p>
        <p>Spanyolország Gyapot</p>
        <p>Görögország Gyapot</p>
        <p>Írország Sárgarépa, petrezselyem, zeller, paszternák</p>
        <p>Franciaország Zeller, gumós zeller, lencse, póréhagyma</p>
        <p>Piridafention Spanyolország Szőlő, rét, citrom</p>
        <p>Resmetrin Egyesült Királyság Gomba</p>
        <p>Szetoxidim Ausztria Szamóca</p>
        <p>Belgium Póréhagyma, bab, káposzta</p>
        <p>Olaszország Zöldségek</p>
        <p>Ezüst-nitrát Hollandia Magnak termesztett uborka és apróuborka</p>
        <p>Nátrium-monoklór-acetát Egyesült Királyság Káposztafélék, hagymafélék, bogyós gyümölcsök, komló</p>
        <p>Írország Káposzta, kelbimbó, kelkáposzta</p>
        <p>Nátrium-ezüst-tioszulfát Dánia Vágott virágok, cserepes növények</p>
        <p>Terbacil Spanyolország Menta</p>
        <p>Franciaország Hegyi árnika, orvosi somkóró, citromfű, borsmenta, oregano, vad árvácska, rozmaring, kerti csombor, zsálya, kakukkfű</p>
        <p>Görögország Fűszernövények</p>
        <p>Egyesült Királyság Fűszernövények és gyógynövények</p>
        <p>Terbufosz Németország Cukorrépa, marharépa</p>
        <p>Terbutrin Egyesült Királyság Borsó, bab, csillagfürt</p>
        <p>Tetradifon Spanyolország Citrusfélék, tökfélék, paradicsom, szőlő</p>
        <p>Írország Paradicsom, uborka, dísznövények faiskolai állománya</p>
        <p>Triazofosz Írország Sárgarépa</p>
        <p>Triforin Ausztria Bab, uborka, dísznövénytermesztés, rózsa</p>
        <p>Dánia Alma, körte, fekete ribiszke, vörös ribiszke, egres</p>
        <p>Vamidotion Belgium Alma, erdőművelés</p>
        <p>Spanyolország Almatermésű gyümölcsök</p>
        <p>Olaszország Almatermésű gyümölcsök</p>
        <p>Portugália Alma, körte</p>
        <p>1 HL L 276., 2002.10.12., 28. o.</p>
        <p>2 HL L 230., 1991.8.19., 1. o.</p>
        <p>3 HL L 224., 2002.8.21., 23. o.</p>
        <p>4 HL L 55., 2000.2.29., 25. o.</p>
        <p>1 HL L 259., 2000.10.13., 27. o.</p>
        <p>2 HL L 366., 1992.12.15., 10. o.</p>
        <p>3 HL L 168., 2002.6.27., 14. o.</p>
        <p>4 COM(2001) 444. végleges</p>
      </div>
    </body>
</html>
