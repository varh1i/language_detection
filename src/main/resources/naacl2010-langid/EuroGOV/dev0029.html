<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2004/751/EY: Komission p%auml%%auml%t%ouml%s, tehty 22 p%auml%iv%auml%n%auml% lokakuuta 2004, el%auml%vien el%auml%inten ja el%auml%intuotteiden kauppaan sovellettavista el%auml%inten terveytt%auml% koskevista toimenpiteist%auml% tehdyn Euroopan yhteis%ouml%n ja Uuden-Seelannin sopimuksen liitteeseen V tehtyjen muutosten hyv%auml%ksymisest%auml% Euroopan yhteis%ouml%n puolesta (tiedoksiannettu numerolla K(2004) 4022)ETA:n kannalta merkityksellinen teksti</head>
      <div type="body">
        <p>Komission päätös,</p>
        <p>tehty 22 päivänä lokakuuta 2004,</p>
        <p>elävien eläinten ja eläintuotteiden kauppaan sovellettavista eläinten terveyttä koskevista toimenpiteistä tehdyn Euroopan yhteisön ja Uuden-Seelannin sopimuksen liitteeseen V tehtyjen muutosten hyväksymisestä Euroopan yhteisön puolesta</p>
        <p>(tiedoksiannettu numerolla K(2004) 4022)</p>
        <p>(ETA:n kannalta merkityksellinen teksti)</p>
        <p>(2004/751/EY)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisöjen perustamissopimuksen,</p>
        <p>ottaa huomioon Euroopan yhteisön ja Uuden-Seelannin sopimuksen tekemisestä elävien eläinten ja eläintuotteiden kauppaan sovellettavista eläinten terveyttä koskevista toimenpiteistä 17 päivänä joulukuuta 1996 tehdyn neuvoston päätöksen 97/132/EY [1] ja erityisesti sen 3 artiklan 3 kohdan,</p>
        <p>sekä katsoo seuraavaa:</p>
        <p>(1) Elävien eläinten ja eläintuotteiden kauppaan sovellettavia eläinten terveyttä koskevia toimenpiteitä koskevassa Euroopan yhteisön ja Uuden-Seelannin sopimuksessa olevien liitteiden muutoksia koskevan sopimuksen tekemisestä kirjeenvaihtona 28 päivänä marraskuuta 2002 tehdyssä neuvoston päätöksessä 2002/957/EY [2] säädetään mahdollisuudesta tunnustaa Uuden-Seelannin todistusjärjestelmien vastaavuus tuoreen lihan ja lihavalmisteiden sekä muiden eläintuotteiden osalta.</p>
        <p>(2) Sopimuksen 16 artiklan mukaisesti perustettu, sopimuksen hallinnointia käsittelevä pariteettikomitea (jäljempänä %quot%komitea%quot%) antoi 1 ja 2 päivänä kesäkuuta 2004 pitämässään kokouksessa suosituksen terveysvaatimusten vastaavuuden määrittelemisestä nautaeläinten alkioiden, riistalintujen, ihmisravinnoksi tarkoitettujen elävien simpukoiden, hunajan ja villan osalta. Komitea suositteli myös todistusjärjestelmien vastaavuuden määrittelemistä kalastustuotteille ja antoi suosituksia liitteen V yleisestä muodosta.</p>
        <p>(3) Näiden suositusten perusteella sopimuksen liite V on aiheellista muuttaa.</p>
        <p>(4) Nämä muutokset olisi hyväksyttävä yhteisön puolesta.</p>
        <p>(5) Tässä päätöksessä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset,</p>
        <p>ON TEHNYT TÄMÄN PÄÄTÖKSEN:</p>
        <p>1 artikla</p>
        <p>Hyväksytään Euroopan yhteisön puolesta elävien eläinten ja eläintuotteiden kauppaan sovellettavista eläinten terveyttä koskevista toimenpiteistä tehdyn Euroopan yhteisön ja Uuden-Seelannin sopimuksen 16 artiklan mukaisesti perustetun, sopimuksen hallinnointia käsittelevän pariteettikomitean antamien suositusten mukaisesti kyseisen sopimuksen liitteen V muutokset.</p>
        <p>Uuden-Seelannin kanssa kirjeenvaihtona tehdyn sopimuksen teksti sekä sopimuksen liitteeseen V tehdyt muutokset ovat tämän päätöksen liitteenä.</p>
        <p>2 artikla</p>
        <p>Terveys- ja kuluttaja-asioiden pääosaston pääjohtajalle annetaan valtuudet allekirjoittaa kirjeenvaihtona tehty sopimus yhteisöä sitovasti.</p>
        <p>3 artikla</p>
        <p>Tätä päätöstä sovelletaan sitä kuukautta, jona Uusi-Seelanti ilmoittaa komissiolle kirjallisesti, että 1 artiklassa tarkoitettujen muutosten hyväksymisen edellyttämät sisäiset menettelyt on saatu päätökseen, seuraavan kuukauden ensimmäisestä päivästä.</p>
        <p>Komissio antaa neuvostolle ja jäsenvaltioille viipymättä tiedon ilmoituksesta, johon viitataan 1 kohdassa.</p>
        <p>4 artikla</p>
        <p>Tämä päätös on osoitettu kaikille jäsenvaltioille.</p>
      </div>
      <div type="signature">
        <p>Tehty Brysselissä 22 päivänä lokakuuta 2004.</p>
        <p>Komission puolesta</p>
        <p>David Byrne</p>
        <p>Komission jäsen</p>
        <p>--------------------------------------------------</p>
        <p>[1] EYVL L 57, 26.2.1997, s. 4. Päätös sellaisena kuin se on muutettuna päätöksellä 1999/837/EY (EYVL L 332, 23.12.1999, s. 1).</p>
        <p>[2] EYVL L 333, 10.12.2002, s. 13.</p>
      </div>
    </body>
</html>
