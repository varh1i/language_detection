<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>%Eacute%rtes%iacute%t%eacute%s a Lett K%ouml%zt%aacute%rsas%aacute%g r%eacute%sz%eacute%ről a v%iacute%zumviszonoss%aacute%gra vonatkoz%oacute%an</head>
      <div type="body">
        <p>Értesítés a Lett Köztársaság részéről a vízumviszonosságra vonatkozóan [1]</p>
        <p>(2005/C 251/06)</p>
        <p>A Lett Köztársaság Európai Unió melletti Állandó Képviselete üdvözli az Európai Unió Tanácsának Főtitkárságát, és tisztelettel figyelmébe ajánlja a következő kérdést.</p>
        <p>Az Európai Unió tagállamaként Lettország a külső határok átlépésekor vízumkötelezettség alá eső, illetve az e kötelezettség alól mentes harmadik országbeli állampolgárok országainak felsorolásáról szóló 539/2001/EK tanácsi rendelettel összhangban egyoldalúan vízummentességet vezetett be az Amerikai Egyesült Államok állampolgáraival szemben.</p>
        <p>A külső határok átlépésekor vízumkötelezettség alá eső, illetve az e kötelezettség alól mentes harmadik országbeli állampolgárok országainak felsorolásáról szóló 539/2001/EK rendeletnek a viszonossági mechanizmus tekintetében történő módosításáról szóló 851/2005/EK tanácsi rendelet 2. cikkének megfelelően, Lettország értesíti a Tanácsot és a Bizottságot, hogy az Amerikai Egyesült Államok továbbra is egyoldalúan vízumkötelezettséget tart fenn a Lett Köztársaság állampolgáraival szemben.</p>
        <p>A fentieket figyelembe véve, és az 539/2001/EK rendeletben, valamint az 539/2001/EK rendeletet a valamennyi tagállam vonatkozásában elérendő teljes viszonosság érdekében módosító 851/2005/EK rendeletben előírt szolidaritási mechanizmussal összhangban Lettország úgy véli, hogy megfelelő intézkedéseket kell tenni annak biztosítására, hogy az Európai Unió valamennyi állampolgára egyenlő feltételek mellett léphessen az Amerikai Egyesült Államok felségterületére.</p>
        <p>A Lett Köztársaság Európai Unió melletti Állandó Képviselete ezúton megragadja az alkalmat, hogy az Európai Unió Tanácsának Főtitkársága számára ismételten kifejezze nagyrabecsülését.</p>
        <p>[1] Ezen értesítés közzétételére a 2001. március 15-i 539/2001/EK rendelet (HL L 81., 2001.3.21., 1. o.) módosításáról szóló 2005. június 2-i 851/2005/EK tanácsi rendelet (HL L 141., 2005.6.4., 3. o.) 2. cikkével összhangban kerül sor.</p>
        <p>--------------------------------------------------</p>
      </div>
    </body>
</html>
