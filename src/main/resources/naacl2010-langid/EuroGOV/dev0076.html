<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>C-387/05. sz. ügy: Az Európai Közösségek Bizottsága által az Olasz Köztársaság ellen 2005. október 24-én benyújtott kereset</head>
      <div type="body">
        <p>Az Európai Közösségek Bizottsága által az Olasz Köztársaság ellen 2005. október 24-én benyújtott kereset</p>
        <p>Az Európai Közösségek Bizottsága (képviselik: G. Wilms és L. Visaggio, meghatalmazotti minőségben) 2005. október 24-én keresetet nyújtott be az Európai Közösségek Bíróságához az Olasz Köztársaság ellen.</p>
        <p>A felperes keresetében azt kéri, hogy a Bíróság:</p>
        <p>- állapítsa meg, hogy az Olasz Köztársaság – mivel egyoldalúan mentesítette a mind katonai, mind polgári célú használatra szolgáló árukat a behozatali vám alól, és megtagadta az e mentesítés miatt jogtalanul be nem szedett saját források, valamint a Bizottságot amiatt megillető késedelmi kamatok kiszámítását és befizetését, hogy e saját forrásokat nem bocsátotta idejében a Bizottság rendelkezésére – nem teljesítette egyrészt az EK 26. cikkből, a 2913/92/EK rendelet [1] 20. cikkéből, valamint ennek következtében a közös vámtarifából, másrészt pedig az 1552/89/EGK, Euratom tanácsi rendelet [2] 2., 9., 10. cikkéből és 17. cikkének (1) bekezdéséből, valamint az 1150/2000/EK, Euratom rendelet [3] megfelelő rendelkezéseiből eredő kötelezettségeit;</p>
        <p>- kötelezze az Olasz Köztársaságot a költségek viselésére.</p>
        <p>Jogalapok és fontosabb érvek:</p>
        <p>Az egyes fegyverekre és katonai felszerelésekre alkalmazandó behozatali vámok felfüggesztéséről közösségi szinten utólag, 2003. január 1-jei hatállyal a 150/2003/EK tanácsi rendelettel [4] határoztak.</p>
        <p>A Bizottság véleménye szerint az Olaszország által az említett rendelet alkalmazását megelőző időszakban biztosított egyoldalú mentesítés az EK 26. cikktől és a közösségi vámelőírásoktól való jogellenes eltérést valósított meg, amelynek következtében megengedhetetlen módon csökkentek a Közösség saját forrásainak minősülő vámbevételek.</p>
        <p>[1] HL L 302., 1992.10.19., 1. o.; magyar nyelvű különkiadás 2. fejezet, 4. kötet, 307. o.</p>
        <p>[2] HL L 155., 1989.6.7., 1. o.</p>
        <p>[3] HL L 130., 2000.5.31., 1. o.</p>
        <p>[4] HL L 25., 2003.1.30., 1. o.; magyar nyelvű különkiadás 2. fejezet, 13. kötet, 15. o.</p>
        <p>--------------------------------------------------</p>
      </div>
    </body>
</html>
