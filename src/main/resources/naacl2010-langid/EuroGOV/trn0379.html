<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2003/159/CE: Decisione del Consiglio, del 19 dicembre 2002, relativa alla conclusione dell'accordo di partenariato tra gli Stati dell'Africa, dei Caraibi e del Pacifico, da un lato, e la Comunità europea e i suoi Stati membri, dall'altro, firmato a Cotonou il 23 giugno 2000</head>
      <div type="body">
        <p>Decisione del Consiglio</p>
        <p>del 19 dicembre 2002</p>
        <p>relativa alla conclusione dell'accordo di partenariato tra gli Stati dell'Africa, dei Caraibi e del Pacifico, da un lato, e la Comunità europea e i suoi Stati membri, dall'altro, firmato a Cotonou il 23 giugno 2000</p>
        <p>(2003/159/CE)</p>
        <p>IL CONSIGLIO DELL'UNIONE EUROPEA,</p>
        <p>visto il trattato che istituisce la Comunità europea, in particolare l'articolo 310 in combinato disposto con l'articolo 300, paragrafo 2, seconda frase, e con l'articolo 300, paragrafo 3, secondo comma,</p>
        <p>vista la proposta della Commissione(1),</p>
        <p>visto il parere conforme del Parlamento europeo(2),</p>
        <p>considerando quanto segue:</p>
        <p>(1) A norma dell'articolo 96 dell'accordo di partenariato tra gli Stati dell'Africa, dei Caraibi e del Pacifico, da un lato, e la Comunità europea e i suoi Stati membri, dall'altro, firmato a Cotonou il 23 giugno 2000 (in prosieguo: %quot%l'accordo di partenariato%quot%)(3), se una parte reputa che l'altra non abbia soddisfatto un obbligo riguardante uno degli elementi essenziali di cui all'articolo 9, essa può invitare l'altra parte a tenere consultazioni nonché, in determinate circostanze, a prendere misure appropriate compresa, se del caso, la sospensione parziale o totale dell'applicazione dell'accordo di partenariato alla parte in questione.</p>
        <p>(2) A norma dell'articolo 97 dell'accordo di partenariato, se una parte reputa che si sia verificato un grave caso di corruzione, essa può invitare l'altra parte a tenere consultazioni nonché, in determinate circostanze, a prendere misure appropriate compresa, se del caso, la sospensione parziale o totale dell'applicazione dell'accordo di partenariato alla parte in questione.</p>
        <p>(3) Occorre adottare una procedura efficace per l'adozione di misure appropriate a norma dell'articolo 96 o dell'articolo 97 dell'accordo di partenariato.</p>
        <p>(4) La posizione della Comunità in merito alle deroghe alle norme di origine di cui al protocollo n. 1 dell'accordo di partenariato ACP-CE è stabilita dalla Commissione in conformità delle disposizioni della decisione n. 2000/399/CE del Consiglio(4).</p>
        <p>(5) L'accordo di partenariato deve essere approvato,</p>
        <p>DECIDE:</p>
        <p>Articolo 1</p>
        <p>Sono approvati, a nome della Comunità europea, l'accordo di partenariato tra gli Stati dell'Africa, dei Caraibi e del Pacifico, da un lato, e la Comunità europea e i suoi Stati membri, dall'altro, firmato a Cotonou il 23 giugno 2000, i relativi allegati e protocolli e le dichiarazioni rilasciate dalla Comunità unilateralmente o insieme ad altre parti, accluse all'atto finale.</p>
        <p>I testi dell'accordo, degli allegati, dei protocolli e dell'atto finale sono acclusi alla presente decisione(5).</p>
        <p>Articolo 2</p>
        <p>Il presidente del Consiglio è autorizzato a designare la persona abilitata a depositare lo strumento di approvazione, in conformità dell'articolo 93, paragrafo 2, dell'accordo di partenariato, a nome della Comunità.</p>
        <p>Articolo 3</p>
        <p>1. Qualora il Consiglio ritenga, su iniziativa della Commissione o di uno Stato membro, che uno Stato ACP sia venuto meno a un obbligo riguardante uno degli elementi essenziali di cui all'articolo 9 dell'accordo di partenariato, o nei casi gravi di corruzione, lo Stato ACP in questione viene invitato a tenere consultazioni, a meno che non vi sia un'urgenza particolare, a norma degli articoli 96 e 97 dell'accordo di partenariato.</p>
        <p>Il Consiglio delibera a maggioranza qualificata.</p>
        <p>Nel corso delle consultazioni, la Comunità è rappresentata dalla presidenza del Consiglio e della Commissione.</p>
        <p>2. Se, allo scadere dei termini di cui agli articoli 96 e 97, e nonostante l'impegno dimostrato, le consultazioni non portano ad una soluzione, o immediatamente, se vi è un'urgenza particolare o se la consultazione è rifiutata, il Consiglio può decidere su proposta della Commissione, deliberando a maggioranza qualificata, di prendere misure appropriate, compresa la sospensione parziale.</p>
        <p>Il Consiglio agisce all'unanimità in caso di sospensione totale dell'applicazione dell'accordo di partenariato allo Stato ACP in questione.</p>
        <p>Le misure rimangono in vigore fintantoché il Consiglio non si è avvalso della procedura di cui al paragrafo 1 per decidere la modifica o la revoca delle misure adottate in precedenza oppure, se del caso, per il periodo indicato nella decisione.</p>
        <p>A tal fine, il Consiglio riesamina periodicamente, e almeno ogni sei mesi, le misure suddette.</p>
        <p>Il presidente del Consiglio notifica le misure adottate allo Stato ACP e al Consiglio dei ministri prima della loro entrata in vigore.</p>
        <p>La decisione del Consiglio è pubblicata nella Gazzetta ufficiale dell'Unione europea. L'eventuale adozione immediata delle misure viene notificata allo Stato ACP e al Consiglio dei ministri contemporaneamente all'invito a tenere consultazioni.</p>
        <p>3. Il Parlamento europeo viene informato senza indugio, e in modo esauriente, di tutte le decisioni prese a norma dei paragrafi 1 e 2.</p>
        <p>Articolo 4</p>
        <p>La presente decisione è pubblicata nella Gazzetta ufficiale dell'Unione europea.</p>
      </div>
      <div type="signature">
        <p>Fatto a Bruxelles, addì 19 dicembre 2002.</p>
        <p>Per il Consiglio</p>
        <p>La Presidente</p>
        <p>L. Espersen</p>
        <p>(1) GU C 240 E del 28.8.2001, pag. 5.</p>
        <p>(2) Parere conforme del 17 gennaio 2002 (non ancora pubblicato nella Gazzetta ufficiale).</p>
        <p>(3) GU L 317 del 15.12.2000, pag. 3.</p>
        <p>(4) GU L 151 del 24.6.2000, pag. 16.</p>
        <p>(5) GU L 317 del 15.12.2000, pag. 3.</p>
      </div>
    </body>
</html>
