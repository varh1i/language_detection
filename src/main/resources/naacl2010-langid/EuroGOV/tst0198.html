<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/141/EY: AKT%ndash%EY%ndash%tulliyhteisty%ouml%komitean p%auml%%auml%t%ouml%s N:o 1/2005, annettu 8 p%auml%iv%auml%n%auml% helmikuuta 2005, alkuper%auml%tuotteiden k%auml%sitteen m%auml%%auml%ritelm%auml%st%auml% poikkeamisesta Kap Verden erityistilanteen huomioon ottamiseksi miesten paitojen (HS-nimike 62.05) tuotannon osalta</head>
      <div type="body">
        <p>AKT–EY–tulliyhteistyökomitean päätös N:o 1/2005,</p>
        <p>annettu 8 päivänä helmikuuta 2005,</p>
        <p>alkuperätuotteiden käsitteen määritelmästä poikkeamisesta Kap Verden erityistilanteen huomioon ottamiseksi miesten paitojen (HS-nimike 62.05) tuotannon osalta</p>
        <p>(2005/141/EY)</p>
        <p>AKT–EY-TULLIYHTEISTYÖKOMITEA, joka</p>
        <p>ottaa huomioon Cotonoussa 23 päivänä kesäkuuta 2000 allekirjoitetun AKT–EY-kumppanuussopimuksen ja erityisesti sen liitteen V pöytäkirjassa 1 olevan 38 artiklan,</p>
        <p>sekä katsoo seuraavaa:</p>
        <p>(1) Edellä mainitun pöytäkirjan 38 artiklan 1 kohdan mukaan alkuperäsäännöistä voidaan myöntää poikkeuksia, jos se on perusteltua olemassa olevien elinkeinojen kehittämisen tai uusien elinkeinojen luomisen vuoksi.</p>
        <p>(2) Afrikan, Karibian ja Tyynenmeren valtiot (AKT-valtiot) esittivät 30 päivänä syyskuuta 2004 Kap Verden hallituksen puolesta hakemuksen poikkeuksen saamiseksi mainitussa pöytäkirjassa esitetystä alkuperäsäännöstä kyseisessä valtiossa tuotettavien miesten paitojen osalta; poikkeusta pyydetään 140000 kappaleen määrälle vuonna 2004 ja sen jälkeen asteittain kasvavalle määrälle niin, että määrä on 180000 kappaletta vuonna 2008.</p>
        <p>(3) Haettu poikkeus on perusteltu, kun otetaan huomioon edellä mainitun pöytäkirjan 38 artiklan 1–5 kohdan määräykset; Kap Verde ei voi kumulaatiota koskevien määräysten mukaisesti käyttää miesten paitojen tuotannossa riittävää määrää sopivia yhteisön, merentakaisten maiden ja alueiden (MMA:iden) tai muiden AKT-valtioiden alkuperäaineksia. Kap Verde kuuluu vähiten kehittyneisiin AKT-valtioihin ja on lisäksi saarivaltio; poikkeuksella ennakoidaan olevan myönteisiä taloudellisia ja yhteiskunnallisia vaikutuksia ja erityisesti myönteinen vaikutus työllisyyteen Kap Verdessä.</p>
        <p>(4) Tuonnin suunniteltu määrä huomioon ottaen voidaan todeta, että poikkeuksesta ei aiheutuisi vakavaa haittaa yhteisön vakiintuneelle elinkeinolle, jos tiettyjä määriin, valvontaan ja kestoon liittyviä edellytyksiä noudatetaan.</p>
        <p>(5) Poikkeusta ei kuitenkaan voida myöntää haetuille ajanjaksoille. AKT-valtioiden hakemuksen esittämispäivämäärän vuoksi AKT–EY-tulliyhteistyökomitea ei voi tehdä päätöstä ennen 1 päivää tammikuuta 2005. Lisäksi AKT-valtioita koskevat uudet kaupankäyntijärjestelyt on otettava käyttöön viimeistään 1 päivänä tammikuuta 2008. Näin ollen nykyisen järjestelmän mukaisesti myönnettyä poikkeusta ei voida soveltaa enää 31 päivän joulukuuta 2007 jälkeen, koska poikkeuksen oikeudellista kehystä ei tuolloin enää ole olemassa. Näistä syistä poikkeuksen voimassaolo olisi rajattava kolmen vuoden ajanjaksoon, joka alkaa tammikuun 2005 alussa ja päättyy vuoden 2007 lopussa.</p>
        <p>(6) Näin ollen Kap Verdelle voidaan myöntää edellä mainitun pöytäkirjan 38 artiklan mukainen poikkeus miesten paitojen osalta 160000 kappaleen määrälle vuonna 2005, 170000 kappaleen määrälle vuonna 2006 ja 180000 kappaleen määrälle vuonna 2007,</p>
        <p>ON PÄÄTTÄNYT SEURAAVAA:</p>
        <p>1 artikla</p>
        <p>Poiketen AKT–EY-kumppanuussopimuksen liitteen V pöytäkirjan 1 liitteessä II olevan luettelon erityismääräyksistä Kap Verdessä ei-alkuperätuotetta olevasta kankaasta valmistettuja HS-nimikkeeseen 62.05 kuuluvia miesten paitoja pidetään mainitun maan alkuperätuotteina tässä päätöksessä esitetyin edellytyksin.</p>
        <p>2 artikla</p>
        <p>Edellä 1 artiklassa säädettyä poikkeusta sovelletaan tämän päätöksen liitteessä esitettyihin tuotteisiin ja määriin, jotka tuodaan Kap Verdestä yhteisöön 1 päivän tammikuuta 2005 ja 31 päivän joulukuuta 2007 välisenä aikana.</p>
        <p>3 artikla</p>
        <p>Liitteessä ilmoitettuja määriä hallinnoi komissio, joka toteuttaa kaikki niiden tehokkaan hallinnoinnin kannalta suotavina pitämänsä hallinnolliset toimenpiteet. Tariffikiintiöiden hallinnointia koskevaa komission asetuksen (ETY) N:o 2454/93 [1] 308 a, 308 b ja 308 c artiklaa sovelletaan soveltuvin osin liitteessä tarkoitettujen määrien hallinnointiin.</p>
        <p>4 artikla</p>
        <p>Kap Verden tulliviranomaisten on toteutettava tarvittavat toimenpiteet varmistaakseen 1 artiklassa tarkoitettujen tuotteiden vientimäärien valvonnan. Niiden tämän päätöksen mukaisesti antamissa todistuksissa on oltava viittaus tähän päätökseen. Kap Verden toimivaltaisten viranomaisten on toimitettava komissiolle kolmen kuukauden välein ilmoitus niistä määristä, joille on annettu EUR.1-tavaratodistukset tämän päätöksen mukaisesti, sekä näiden todistusten sarjanumerot.</p>
        <p>5 artikla</p>
        <p>Tämän päätöksen mukaisesti annettujen EUR.1-tavaratodistusten 7 kohdassa on oltava yksi seuraavista maininnoista:</p>
        <p>- "Derogation – Decision No 1/2005",</p>
        <p>- "Derrogação – Decisão n.o 1/2005".</p>
        <p>6 artikla</p>
        <p>AKT-valtiot sekä Euroopan yhteisö ja sen jäsenvaltiot toteuttavat omalta osaltaan tämän päätöksen täytäntöön panemiseksi tarvittavat toimenpiteet.</p>
        <p>7 artikla</p>
        <p>Tämä päätös tulee voimaan päivänä, jona se tehdään.</p>
        <p>Tätä päätöstä sovelletaan 1 päivästä tammikuuta 2005.</p>
      </div>
      <div type="signature">
        <p>Tehty Brysselissä 8 päivänä helmikuuta 2005.</p>
        <p>AKT–EY-tulliyhteistyökomitean puolesta</p>
        <p>Puheenjohtajat</p>
        <p>Robert Verrue</p>
        <p>Isabelle Bassong</p>
        <p>[1] EYVL L 253, 11.10.1993, s. 1. Asetus sellaisena kuin se on viimeksi muutettuna asetuksella (EY) N:o 2286/2003 (EUVL L 343, 31.12.2003, s.1).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Järjestysnumero | HS-nimike | Tavaran kuvaus | Ajanjakso | Määrä(kappaletta) |</p>
        <p>09.1670 | 62.05 | Miesten paidat | 1.1.2005– 31.12.2005 | 160000 |</p>
        <p>1.1.2006– 31.12.2006 | 170000 |</p>
        <p>1.1.2007– 31.12.2007 | 180000 |</p>
        <p>--------------------------------------------------</p>
      </div>
    </body>
</html>
