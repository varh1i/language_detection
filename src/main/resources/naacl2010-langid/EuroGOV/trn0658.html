<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A BIZOTTSÁG 2147/2002/EK RENDELETE</p>
        <p>(2002. december 2.)</p>
        <p>az étkezési paprika forgalmazási előírásainak megállapításáról szóló 1455/1999/EK rendelet módosításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb az 545/2002/EK rendelettel1 módosított, a gyümölcs- és gyümölcspiac közös szervezéséről szóló, 1996. október 28-i 2200/96/EK tanácsi rendeletre2 és különösen annak 2. cikke (2) bekezdésére,</p>
        <p>mivel:</p>
        <p>(1) A 2706/2000/EK rendelettel3 módosított 1455/1999/EK bizottsági rendelet4 megállapította az étkezési paprika kiszerelésével és csomagolásának jelölésével kapcsolatos rendelkezéseket.</p>
        <p>(2) A világpiac átláthatósága érdekében figyelembe kell venni az Egyesült Nemzetek Európai Gazdasági Bizottsága által az étkezési paprikára vonatkozó szabványokra a közelmúltban javasolt módosításokat, amelyek előírják, hogy a különböző színű paprikákat tartalmazó csomagoknak nem szükséges minden egyes színből ugyanannyi paprikát tartalmaznia, amennyiben azt a csomagoláson megfelelően jelzik. Ezenkívül azt is érdemes meghatározni, hogy a fogyasztóknak szánt csomagokban nemcsak különböző színű, hanem különböző típusú étkezési paprikák is lehetnek.</p>
        <p>(3) A jelölésre vonatkozó rendelkezéseket több ponton is tisztázni kell, különös tekintettel a különböző típusú és színű étkezési paprikákat tartalmazó, fogyasztóknak szánt csomagok címkézésére.</p>
        <p>(4) Ezért az 1455/1999/EK rendeletet módosítani kell.</p>
        <p>(5) E rendelet rendelkezéseinek alkalmazása érdekében a kereskedőknek bizonyos műszaki átalakításokat kell elvégezniük, különös tekintettel a csomagoló berendezéseikre. Ezért e rendeletet a hatálybalépését követően egy kellő hosszúságú időszak után kell alkalmazni.</p>
        <p>(6) Az e rendeletben előírt intézkedések összhangban vannak a Gyümölcs- és Zöldségpiaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az 1455/1999/EK rendelet melléklete az e rendelet mellékletének megfelelően módosul.</p>
        <p>2. cikk</p>
        <p>Ez a rendelet az Európai Közösségek Hivatalos Lapjában való kihirdetését követő 20. napon lép hatályba.</p>
        <p>Ezt a rendeletet a hatálybalépését követő harmadik hónap első napjától kell alkalmazni.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2002. december 2-án.</p>
        <p>a Bizottság részéről</p>
        <p>Franz FISCHLER</p>
        <p>a Bizottság tagja</p>
      </div>
      <div type="annex">
        <p>MELLÉKLET</p>
        <p>Az 1455/1999/EK rendelet melléklete a következőképpen módosul:</p>
        <p>1. Az V. cím (A külső megjelenésre vonatkozó rendelkezések) A. pontjának (Egyneműség) második és harmadik albekezdése helyébe a következő szöveg lép:</p>
        <p>%quot%A különböző színű étkezési paprikák vegyes csomagolása azonban megengedett, amennyiben azok származása, minőségi osztálya, kereskedelmi típusa és mérete (amennyiben méret szerint válogatott) azonos.</p>
        <p>A legfeljebb egy kilogramm nettó tömegű csomagok különböző színű és/vagy kereskedelmi típusú étkezési paprikákat is tartalmazhatnak, amennyiben azok a minőségi osztály, valamint - minden egyes szín és/vagy kereskedelmi típus tekintetében - a származás szempontjából egyöntetűek.%quot%</p>
        <p>2. A VI. cím (A jelölésre vonatkozó rendelkezések) a következőképpen módosul:</p>
        <p>a) a B. és C. pont helyébe a következő szöveg lép:</p>
        <p>%quot%B. A termék megnevezése</p>
        <p>Amennyiben a csomag tartalma kívülről nem látható:</p>
        <p>- Étkezési paprika,</p>
        <p>- szín,</p>
        <p>- a kereskedelmi típus (hosszúkás, szögletes és tompa végű, szögletes, kúpos, lapos) vagy a fajta neve.</p>
        <p>A különböző színű és/vagy kereskedelmi típusú étkezési paprikákat tartalmazó csomagolások vagy fogyasztóknak szánt kiszerelések esetében:</p>
        <p>- Vegyes paprika vagy egy ennek megfelelő elnevezés,</p>
        <p>- amennyiben a csomag tartalma kívülről nem látható, akkor az étkezési paprikák színe és/vagy kereskedelmi típusa és minden egyes szín és/vagy kereskedelmi típus tekintetében a darabszám.</p>
        <p>C. A termék eredete</p>
        <p>A származási ország és, nem kötelezően, a termesztési tájegység, illetve az ország, a régió vagy a helység neve.</p>
        <p>A különböző színű étkezési paprikákat és/vagy különböző származású kereskedelmi típusokat tartalmazó csomagok esetében közvetlenül a szóban forgó szín és/vagy kereskedelmi típus megnevezése mellett a származási országokat is fel kell tüntetni.%quot%</p>
        <p>b) a D. pont (Kereskedelmi jellemzők) harmadik francia bekezdése helyébe a következő szöveg lép:</p>
        <p>%quot%- adott esetben mini paprika, zsenge paprika vagy más, a kisméretű termékhez illő elnevezés. Amennyiben ugyanazon csomagolási egység különböző kisméretű termékeket tartalmaz, akkor fel kell sorolni az összes terméket és azok mindenkori eredetét.%quot%</p>
        <p>1 HL L 84., 2002.3.28., 1. o.</p>
        <p>2 HL L 297., 1996.11.21., 1. o.</p>
        <p>3 HL L 311., 2000.12.12., 35. o.</p>
        <p>4 HL L 167., 1999.7.2., 22. o.</p>
      </div>
    </body>
</html>
