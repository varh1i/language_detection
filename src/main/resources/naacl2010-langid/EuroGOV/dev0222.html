<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Javaslat a tan%aacute%cs hat%aacute%rozata a 2007. janu%aacute%r 1-je %eacute%s 2013. december 31-e k%ouml%z%ouml%tti időszakra vonatkoz%oacute% k%ouml%z%ouml%ss%eacute%gi vid%eacute%kfejleszt%eacute%si t%aacute%mogat%aacute%s %ouml%sszege, annak %eacute%ves bont%aacute%sa, valamint a konvergencia-c%eacute%lkitűz%eacute%s alapj%aacute%n jogosult r%eacute%gi%oacute%kban %ouml%sszpontos%iacute%tand%oacute% legkisebb %ouml%sszeg meghat%aacute%roz%aacute%s%aacute%r%oacute%l /* COM/2006/0238 v%eacute%gleges */</head>
      <div type="body">
        <p>[pic] | AZ EURÓPAI KÖZÖSSÉGEK BIZOTTSÁGA |</p>
        <p>Brüsszel, 24.5.2006</p>
        <p>COM(2006) 238 végleges</p>
        <p>Javaslat</p>
        <p>A TANÁCS HATÁROZATA</p>
        <p>a 2007. január 1-je és 2013. december 31-e közötti időszakra vonatkozó közösségi vidékfejlesztési támogatás összege, annak éves bontása, valamint a konvergencia-célkitűzés alapján jogosult régiókban összpontosítandó legkisebb összeg meghatározásáról</p>
        <p>(előterjesztő: a Bizottság)</p>
        <p>INDOKOLÁS</p>
        <p>1. Az Európai Mezőgazdasági Vidékfejlesztési Alapból (EMVA) nyújtandó vidékfejlesztési támogatásról szóló, 2005. szeptember 20-i 1698/2005/EK tanácsi rendelet[1] 69. cikkének (1) bekezdése kimondja, hogy a 2007. január 1. és 2013. december 31. közötti időszakra vonatkozó közösségi vidékfejlesztési támogatás mértékét, annak éves bontását és a konvergencia-célkitűzés alapján jogosult régiókban összpontosítani kívánt minimális összeget a Tanács a Bizottság javaslata alapján, minősített többséggel eljárva határozza meg, a 2007 és 2013 közötti időszakra irányadó pénzügyi kerettel és az arra az időszakra vonatkozó, a költségvetési fegyelemről és a költségvetési eljárás javításáról szóló intézményközi megállapodással összhangban. Az intézményközi megállapodást …-án/-én írták alá. Ennek I. melléklete meghatározza a 2007–2013 közötti időszakra vonatkozó pénzügyi keretet, valamint megállapítja a kötelezettségvállalási előirányzatokat a 2. főcímre vonatkozóan is, amely a vidékfejlesztésre nyújtandó összeget is magában foglalja.</p>
        <p>2. A 2007–2013 közötti időszakra vonatkozó pénzügyi tervről szóló, 2005. decemberi európai tanácsi megállapodás 63. pontja a következőképpen szól: „Az új vidékfejlesztési eszköz keretösszege – amely alapvetően a konvergencia-célkitűzések regionális összetevőjét támogató pénzügyi eszközökből átcsoportosított összegekből és az EMOGA Garanciarészlege keretében jelenleg kifizetett összegekből áll – a modulációt megelőzően 69,75 milliárd € lesz, ebből jelenleg 41,23 milliárd €-t fizetnek ki az EMOGA Garanciarészlege keretében. A Bizottság irányoz elő minden vidékfejlesztési kiadást, köztük az EMOGA-ból érkező átcsoportosításokat is, valamint gondoskodik arról, hogy legalább 33,01 milliárd €-t utaljanak ki az EU10, Bulgária és Románia számára. A fennmaradó 36,74 milliárd €-ból 18,91 milliárd €-t az EU–15 számára a 2005. szeptember 20-án elfogadott vidékfejlesztési rendelettel (1698/2005/EK) összhangban lévő, a Bizottság által javasolt és a Tanács által elfogadott kulcs alapján osztanak ki , valamint a maradék 4,07 milliárd €-t Ausztria (1,35 milliárd €), Finnország (0,46 milliárd €), Franciaország (0,1 milliárd €), Írország (0,5 milliárd €), Luxemburg (20 millió €), Olaszország (0,5milliárd €), Svédország (0,82 milliárd €) és Portugália (0,32 milliárd €) között osztják el, amely utóbbi esetében a portugáliai mezőgazdaság a portugáliai mezőgazdaságról szóló bizottsági jelentésre vonatkozó európai tanácsi következtetésekben (10859/03-as dokumentum) vázolt különös nehézségeinek következtében nem vonatkozik a nemzeti együttfinanszírozási követelmény.”</p>
        <p>3. Az 1698/2005/EK rendelet 69. cikkének (4) bekezdése a következőt határozza meg:</p>
        <p>A Bizottság a közösségi vidékfejlesztési támogatás tagállamonkénti éves bontását (a bizottsági technikai segítségnyújtást fedező 0,25% levonását követően) a következők figyelembe vételével készíti el:</p>
        <p>a) a konvergencia-célkitűzés alapján jogosult régiók részére fenntartott összegek;</p>
        <p>b) a múltbeli teljesítmény; valamint</p>
        <p>c) sajátos helyzetek és szükségletek, objektív szempontok alapján.</p>
        <p>4. A konvergencia-célkitűzés alapján jogosult régiók részére fenntartott összegeket [a) kritérium] minden tagállam számára annak konvergencia-keretéből számítják, azaz az EMOGA Orientációs Részlegéből származó pénzből, amelyet az 1b. cím alól a 2007–2013 közötti időszak pénzügyi keretének 2. címe alá tartozó vidékfejlesztésre csoportosítottak át. Az említett összeg az 1698/2005/EK rendelet 69. cikkének (2) bekezdése szerinti bizottsági technikai segítségnyújtás és az EMOGA Orientációs Részlegéből származó, Leader+-nak nyújtott összeg nettó értéke. Az Európai Tanács 2005. decemberi ülésén határozatot hozott a c) kritériumra vonatkozóan, amelyben bizonyos összegeket osztott ki nyolc tagállam számára. A b) kritériumot a Bizottság alkalmazza a még kiosztatlan összegekre. A múltbéli teljesítmény [b) kritérium] ebben az összefüggésben a tagállamok korábbi részesedését jelenti a 2000–2006 (új tagállamok esetében 2004–2006) közötti időszak vidékfejlesztésére nyújtott EMOGA Garanciakeretben és a Leader+-ban.</p>
        <p>5. A rendelet 69. cikkének (1) bekezdése szerinti vidékfejlesztésre nyújtott összeg, és annak éves bontása (beleértve a konvergencia-régiók számára fenntartott legkisebb összegeket) a tanácsi határozat mellékletében található. Ennek az összegnek Bulgáriát és Romániát is figyelembe kell vennie, mivel azok 2007. január 1-jén a Közösség tagjaivá válnak. Mindazonáltal abban az esetben, ha az említett országok közül csak az egyik, vagy egyik sem válik a Közösség tagjává az említett időpontban, e határozatot annak megfelelően ki kell igazítani.</p>
        <p>Javaslat</p>
        <p>A TANÁCS HATÁROZATA</p>
        <p>a 2007. január 1-je és 2013. december 31-e közötti időszakra vonatkozó közösségi vidékfejlesztési támogatás összege, annak éves bontása, valamint a konvergencia-célkitűzés alapján jogosult régiókban összpontosítandó legkisebb összeg meghatározásáról</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Mezőgazdasági Vidékfejlesztési Alapból (EMVA) nyújtandó vidékfejlesztési támogatásról szóló, 2005. szeptember 20-i 1698/2005/EK tanácsi rendeletre[2] és különösen annak 69. cikke (1) bekezdésére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) Az 1698/2005/EK rendelet szerinti közösségi vidékfejlesztési támogatások kötelezettségvállalási előirányzati összegét – a 2007. január 1-je és 2013. december 31-e közötti időszakra –, annak éves bontását és a konvergencia-célkitűzés alapján jogosult régiókban összpontosítani kívánt minimális összegét a költségvetési fegyelemről és a költségvetési eljárás javításáról szóló, ...-i intézményközi megállapodással[3] összhangban kell megállapítani.</p>
        <p>(2) A teljes összegnek magában kell foglalnia a Bulgáriának és Romániának nyújtott összegeket is, feltéve hogy ezen országok csatlakozási szerződései 2007. január 1-jén hatályba lépnek. Amennyiben a csatlakozási szerződés nem lép hatályba 2007. január 1-jén az említett országok egyikében vagy mindkettőben, a teljes összeget ennek megfelelően ki kell igazítani,</p>
        <p>A KÖVETKEZŐKÉPPEN HATÁROZOTT:</p>
        <p>Egyetlen cikk</p>
        <p>Az 1698/2005/EK rendelet szerinti közösségi vidékfejlesztési támogatások kötelezettségvállalási előirányzatának teljes összegét – a 2007. január 1-je és 2013. december 31-e közötti időszakra –, annak éves bontását és az említett rendelet 2. cikkének (j) bekezdésében említett konvergencia-célkitűzés alapján jogosult régiókban összpontosítani kívánt minimális összeget e határozat mellékletében állapítják meg.</p>
      </div>
      <div type="signature">
        <p>Kelt Brüsszelben, -án/-én</p>
        <p>A Tanács részéről</p>
        <p>az elnök</p>
      </div>
      <div type="annex">
        <p>MELLÉKLET A 2007–2013 közötti időszakra vonatkozó kötelezettségvállalási előirányzatok teljes összege, annak éves bontása, valamint a konvergencia-célkitűzés alapján jogosult régiókban összpontosítani kívánt minimális összeg és annak éves bontása*</p>
        <p>millió EUR 2004-es árakon** | 2007 | 2008 | 2009 | 2010 | 2011 | 2012 | 2013 | Összesen |</p>
        <p>Teljes összeg az EU–25, Bulgária és Románia esetében | 10 710 | 10 447 | 10 185 | 9 955 | 9 717 | 9 483 | 9 253 | 69 750 |</p>
        <p>A konvergencia-célkitűzés alapján jogosult régiók részére fenntartott összegek | 27 699 |</p>
        <p>* A kötelező modulációt és egyéb, a közös agrárpolitika piachoz kapcsolódó kiadásainak és közvetlen kifizetéseinek a vidékfejlesztés számára történő átcsoportosításait megelőzően ** A feltüntetett összegek a legközelebbi millióra kerekítettek, míg a programozást a legközelebbi egész euróra végzik. |</p>
        <p>PÉNZÜGYI KIMUTATÁS |</p>
        <p>1. | KÖLTSÉGVETÉSI MEGNEVEZÉS: 05 04 05 01 | 2007. évi előzetes költségvetési tervezet előirányzatai: Jelenlegi összeg: 12 343 028 111 EUR (beleértve az 1782/2003 rendelet szerinti modulációt és átcsoportosításokat) Tervezett összeg: 6 182 000 000 EUR |</p>
        <p>2. | CÍM: A Tanács határozata a 2007. január 1. és 2013. december 31. közötti időszakra vonatkozó közösségi vidékfejlesztési támogatás összege, annak éves bontása és a konvergencia-célkitűzés alapján jogosult régiókban összpontosítani kívánt minimális összeg meghatározásáról |</p>
        <p>3. | JOGALAP: Az 1698/2005/EK tanácsi rendelet 69. cikkének (1) bekezdése |</p>
        <p>4. | CÉLKITŰZÉSEK: A 2007–2013 közötti időszakra vonatkozó közösségi vidékfejlesztési támogatás összegének, annak éves bontása és a konvergencia-célkitűzés alapján jogosult régiókban összpontosítani kívánt minimális összeg meghatározása |</p>
        <p>5. | PÉNZÜGYI KIHATÁSOK (1): | KÖVETKEZŐ PÉNZÜGYI ÉV 2007 (millió EUR) |</p>
        <p>5.0 | KIADÁSOK (2004-es árakon) (2) – AZ EK-KÖLTSÉGVETÉS TERHÉRE (VISSZATÉRÍTÉSEK/BEAVATKOZÁSOK) – A NEMZETI HATÓSÁGOK TERHÉRE – EGYÉB | Jelenlegi összeg: 10 710 Tervezett összeg: 4 973 |</p>
        <p>5.1 | BEVÉTELEK – AZ EK SAJÁT FORRÁSAI (LEFÖLÖZÉSEK/VÁMOK) – NEMZETI SZINTŰ BEVÉTELEK | – |</p>
        <p>2008 | 2009 | 2010 | 2011 | 2012 | 2013 |</p>
        <p>5.0.1 | KIADÁSI ELŐIRÁNYZAT (2004-es árakon) Jelenlegi összeg (2) Tervezett összeg | 10 447 6 231 | 10 185 6 761 | 9 955 7 919 | 9 717 9 150 | 9 483 9 664 | 9 253 9 861 |</p>
        <p>5.1.1 | BEVÉTELI ELŐIRÁNYZAT | – | – | – | – | – | – |</p>
        <p>5.2 | SZÁMÍTÁS MÓDJA: – |</p>
        <p>6.0 | FINANSZÍROZHATÓ-E A PROJEKT A FOLYÓ KÖLTSÉGVETÉS VONATKOZÓ ALCÍMÉBEN SZEREPLŐ ELŐIRÁNYZATOKBÓL? | IGEN NEM |</p>
        <p>6.1 | FINANSZÍROZHATÓ-E A PROJEKT A FOLYÓ KÖLTSÉGVETÉS ALCÍMEI KÖZÖTTI ÁTCSOPORTOSÍTÁSSAL? | IGEN NEM |</p>
        <p>6.2 | SZÜKSÉG LESZ-E A PÓTKÖLTSÉGVETÉSRE? | IGEN NEM |</p>
        <p>6.3 | SZÜKSÉG LESZ-E ELŐIRÁNYZATOK BEVEZETÉSÉRE JÖVŐBENI KÖLTSÉGVETÉSEKBE? | IGEN NEM |</p>
        <p>ÉSZREVÉTELEK: (1) A 2007–2013 közötti időszak vidékfejlesztési pénzügyi keretét a 2007–2013 közötti időszakra vonatkozó pénzügyi tervről szóló európai tanácsi megállapodásban határozták meg kötelezettségvállalási előirányzatokra vonatkozóan. (2) Az említett számadatok nem tartalmazzák a kötelező modulációt és más első pillér alá tartozó átcsoportosításokat. |</p>
        <p>[1] HL L 277., 2005.10.21., 1. o.</p>
        <p>[2] HL L 277., 2005.10.21., 1. o. [A(z) …/…/EK rendelettel (HL L …) módosított rendelet.]</p>
        <p>[3] HL C …, …, …. o.</p>
      </div>
    </body>
</html>
