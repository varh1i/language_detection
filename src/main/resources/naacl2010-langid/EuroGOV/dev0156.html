<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr.%nbsp%1059/2006 van de Commissie van 12 juli 2006 betreffende de opening van een openbare inschrijving voor de vaststelling van de verlaging van het recht bij invoer van sorgho, van herkomst uit derde landen, in Spanje</head>
      <div type="body">
        <p>Verordening (EG) nr. 1059/2006 van de Commissie</p>
        <p>van 12 juli 2006</p>
        <p>betreffende de opening van een openbare inschrijving voor de vaststelling van de verlaging van het recht bij invoer van sorgho, van herkomst uit derde landen, in Spanje</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 1784/2003 van de Raad van 29 september 2003 houdende een gemeenschappelijke ordening der markten in de sector granen [1], en met name op artikel 12, lid 1,</p>
        <p>Overwegende hetgeen volgt:</p>
        <p>(1) De Gemeenschap heeft zich er ingevolge de in het kader van de multilaterale handelsbesprekingen van de Uruguayronde gesloten landbouwovereenkomst [2] toe verbonden een bepaalde hoeveelheid sorgho in Spanje in te voeren.</p>
        <p>(2) Bij Verordening (EG) nr. 1839/95 van de Commissie van 26 juli 1995 houdende uitvoeringsbepalingen met betrekking tot de tariefcontingenten voor de invoer van maïs en sorgho in Spanje enerzijds en maïs in Portugal anderzijds [3], zijn de voor de uitvoering van de openbare inschrijving vereiste bijzondere bepalingen vastgesteld.</p>
        <p>(3) Gezien de huidige behoeften van de Spaanse markt, moet een inschrijving voor de vaststelling van de verlaging van het bij invoer van sorgho geldende recht worden geopend.</p>
        <p>(4) Bij Verordening (EG) nr. 2286/2002 van de Raad van 10 december 2002 tot vaststelling van de regeling voor landbouwproducten en door verwerking daarvan verkregen goederen, van oorsprong uit de staten in Afrika, het Caribische gebied en de Stille Oceaan (de ACS-staten), en houdende intrekking van Verordening (EG) nr. 1706/98 [4] is met name voorzien in een verlaging met 60 % van het invoerrecht voor sorgho binnen een contingent van 100000 ton per kalenderjaar en met 50 % boven dat contingent. Cumulatie van deze vermindering met de korting op de heffing in het kader van de onderhavige verordening kan resulteren in een verstoring van de Spaanse graanmarkt. Het is derhalve dienstig een dergelijke cumulatie uit te sluiten.</p>
        <p>(5) De in deze verordening vervatte maatregelen zijn in overeenstemming met het advies van het Comité van beheer voor granen,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>1. Er wordt een openbare inschrijving gehouden voor de vaststelling van de verlaging van het in artikel 10, lid 2, van Verordening (EG) nr. 1784/2003 bedoelde recht bij invoer van sorgho in Spanje.</p>
        <p>2. De bepalingen van Verordening (EG) nr. 1839/95 zijn van toepassing, tenzij in deze verordening anders is bepaald.</p>
        <p>3. De in bijlage II bij Verordening (EG) nr. 2286/2002 vastgestelde verlaging van het recht bij invoer van sorgho is niet van toepassing in het kader van deze inschrijving.</p>
        <p>Artikel 2</p>
        <p>De inschrijving blijft geopend tot en met 21 december 2006. Tijdens de geldigheidsduur ervan worden wekelijks deelinschrijvingen gehouden, waarvoor de hoeveelheden en de uiterste data voor de indiening van de offertes in het bericht van inschrijving worden vastgesteld.</p>
        <p>Artikel 3</p>
        <p>De in het kader van de openbare inschrijving afgegeven invoercertificaten zijn 50 dagen geldig vanaf de datum van afgifte in de zin van artikel 10, lid 4, van Verordening (EG) nr. 1839/95.</p>
        <p>Artikel 4</p>
        <p>Deze verordening treedt in werking op de dag van haar bekendmaking in het Publicatieblad van de Europese Unie.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 12 juli 2006.</p>
        <p>Voor de Commissie</p>
        <p>Mariann Fischer Boel</p>
        <p>Lid van de Commissie</p>
        <p>[1] PB L 270 van 21.10.2003, blz. 78. Verordening gewijzigd bij Verordening (EG) nr. 1154/2005 van de Commissie (PB L 187 van 19.7.2005, blz. 11).</p>
        <p>[2] PB L 336 van 23.12.1994, blz. 22.</p>
        <p>[3] PB L 177 van 28.7.1995, blz. 4. Verordening laatstelijk gewijzigd bij Verordening (EG) nr. 1558/2005 (PB L 249 van 24.9.2005, blz. 6).</p>
        <p>[4] PB L 348 van 21.12.2002, blz. 5.</p>
        <p>--------------------------------------------------</p>
      </div>
    </body>
</html>
