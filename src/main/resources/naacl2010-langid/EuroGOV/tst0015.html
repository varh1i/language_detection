<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%1039/2006 della Commissione, del 7 luglio 2006 , relativo all%rsquo%apertura di una gara permanente per la rivendita sul mercato comunitario di zucchero detenuto dagli organismi di intervento belga, ceco, tedesco, spagnolo, irlandese, italiano, ungherese, polacco, sloveno, slovacco e svedese</head>
      <div type="body">
        <p>Regolamento (CE) n. 1039/2006 della Commissione</p>
        <p>del 7 luglio 2006</p>
        <p>relativo all’apertura di una gara permanente per la rivendita sul mercato comunitario di zucchero detenuto dagli organismi di intervento belga, ceco, tedesco, spagnolo, irlandese, italiano, ungherese, polacco, sloveno, slovacco e svedese</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 318/2006 del Consiglio, del 20 febbraio 2006, relativo all'organizzazione comune dei mercati nel settore dello zucchero [1], in particolare l'articolo 40, paragrafo 2, lettera d),</p>
        <p>considerando quanto segue:</p>
        <p>(1) L’articolo 39, paragrafo 1, del regolamento (CE) n. 952/2006 della Commissione, del 29 giugno 2006, recante modalità di applicazione del regolamento (CE) n. 318/2006 del Consiglio per quanto riguarda la gestione del mercato interno dello zucchero e il regime delle quote [2], prevede che gli organismi di intervento possano vendere lo zucchero solo dopo che una decisione al riguardo sia stata adottata dalla Commissione.</p>
        <p>(2) Il Belgio, la Repubblica ceca, la Germania, la Spagna, l’Irlanda, l’Italia, l’Ungheria, la Polonia, la Slovenia, la Slovacchia e la Svezia dispongono di scorte di intervento di zucchero. Per rispondere alle esigenze del mercato, occorre mettere a disposizione del mercato interno tali scorte di zucchero.</p>
        <p>(3) Per tener conto della situazione del mercato comunitario, è opportuno che la Commissione fissi un prezzo minimo di vendita per ciascuna gara parziale.</p>
        <p>(4) Gli organismi di intervento belga, ceco, tedesco, spagnolo, irlandese, italiano, ungherese, polacco, sloveno, slovacco e svedese devono trasmettere le offerte alla Commissione. È necessario mantenere l’anonimato degli offerenti.</p>
        <p>(5) L’articolo 59, secondo comma, del regolamento (CE) n. 952/2006 prevede che il regolamento (CE) n. 1262/2001 della Commissione, del 27 giugno 2001, che stabilisce le modalità di applicazione del regolamento (CE) n. 1260/2001 del Consiglio relative all’acquisto e alla vendita di zucchero da parte degli organismi d’intervento [3], resti di applicazione per lo zucchero accettato all’intervento anteriormente al 10 febbraio 2006. Questa distinzione risulta tuttavia superflua per la rivendita dello zucchero di intervento e la sua attuazione creerebbe difficoltà amministrative per gli Stati membri. È pertanto opportuno escludere l’applicazione del regolamento (CE) n. 1262/2001 alla rivendita dello zucchero di intervento.</p>
        <p>(6) Le misure di cui al presente regolamento sono conformi al parere del comitato di gestione per lo zucchero,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Gli organismi di intervento belga, ceco, tedesco, spagnolo, irlandese, italiano, ungherese, polacco, sloveno, slovacco e svedese mettono in vendita sul mercato interno comunitario, mediante apertura di una gara permanente, un quantitativo totale di 1370636,672 tonnellate di zucchero accettato all’intervento e disponibile per la vendita sul mercato interno. I quantitativi interessati per Stato membro figurano nell’allegato I.</p>
        <p>Articolo 2</p>
        <p>1. Il periodo di presentazione delle offerte per la prima gara parziale ha inizio il 19 luglio 2006 e termina il 26 luglio 2006 alle 15.00, ora di Bruxelles.</p>
        <p>Per la seconda gara parziale e le gare successive, il periodo di presentazione delle offerte inizia a decorrere dal primo giorno lavorativo successivo al giorno di scadenza della gara precedente e si conclude alle 15.00, ora di Bruxelles, dei giorni:</p>
        <p>- 9 e 30 agosto 2006,</p>
        <p>- 13 e 27 settembre 2006,</p>
        <p>- 4 e 18 ottobre 2006,</p>
        <p>- 8 e 22 novembre 2006,</p>
        <p>- 6 e 20 dicembre 2006,</p>
        <p>- 10 e 24 gennaio 2007,</p>
        <p>- 7 e 21 febbraio 2007,</p>
        <p>- 7 e 28 marzo 2007,</p>
        <p>- 18 e 25 aprile 2007,</p>
        <p>- 9 e 23 maggio 2007,</p>
        <p>- 13 e 27 giugno 2007,</p>
        <p>- 11 e 18 luglio 2007,</p>
        <p>- 8 e 29 agosto 2007,</p>
        <p>- 12 e 26 settembre 2007.</p>
        <p>2. Le offerte sono presentate agli organismi di intervento detentori indicati nell’allegato I.</p>
        <p>Articolo 3</p>
        <p>Entro due ore dallo scadere del termine di presentazione di cui all’articolo 2, paragrafo 1, gli organismi di intervento interessati trasmettono alla Commissione le offerte presentate.</p>
        <p>L’identità degli offerenti rimane segreta.</p>
        <p>Le offerte presentate vengono notificate in forma elettronica secondo il modello che figura nell’allegato II.</p>
        <p>Ove non sia stata presentata alcuna offerta, lo Stato membro ne informa la Commissione entro lo stesso termine.</p>
        <p>Articolo 4</p>
        <p>1. Conformemente alla procedura di cui all’articolo 39, paragrafo 2, del regolamento (CE) n. 318/2006, la Commissione fissa per ciascuno Stato membro interessato il prezzo minimo di vendita o decide di non dare seguito alle offerte ricevute.</p>
        <p>2. Se l’aggiudicazione al prezzo minimo fissato ai sensi del paragrafo 1 comporta il superamento del quantitativo disponibile per quello Stato membro, si procede all’aggiudicazione limitatamente a detto quantitativo disponibile.</p>
        <p>In caso di offerte con lo stesso prezzo per uno Stato membro, se l’accettazione di tutte le offerte comporta il superamento del quantitativo disponibile per quello Stato membro, si procede all’aggiudicazione:</p>
        <p>a) suddividendo tra gli offerenti il quantitativo disponibile proporzionalmente al quantitativo totale indicato in ciascuna offerta; oppure</p>
        <p>b) ripartendo tra gli offerenti il quantitativo disponibile sino a concorrenza di un quantitativo massimo stabilito per ciascuno di essi; oppure</p>
        <p>c) per estrazione a sorte.</p>
        <p>Articolo 5</p>
        <p>In deroga all’articolo 59, secondo comma, del regolamento (CE) n. 952/2006, tale regolamento si applica alla rivendita, di cui all’articolo 1 del presente regolamento, dello zucchero accettato all’intervento anteriormente al 10 febbraio 2006.</p>
        <p>Articolo 6</p>
        <p>Il presente regolamento entra in vigore il terzo giorno successivo alla pubblicazione nella Gazzetta ufficiale dell’Unione europea.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 7 luglio 2006.</p>
        <p>Per la Commissione</p>
        <p>Mariann Fischer Boel</p>
        <p>Membro della Commissione</p>
        <p>[1] GU L 58 del 28.2.2006, pag. 1.</p>
        <p>[2] GU L 178 dell’1.7.2006, pag. 39.</p>
        <p>[3] GU L 178 del 30.6.2001, pag. 48. Regolamento abrogato dal regolamento (CE) n. 952/2006.</p>
        <p>--------------------------------------------------</p>
      </div>
      <div type="annex">
        <p>ALLEGATO I</p>
        <p>Stati membri detentori di scorte di intervento di zucchero</p>
        <p>Stato membro | Organismo d'intervento | Quantitativi detenuti dall’organismo di intervento e disponibili per la vendita sul mercato interno (in tonnellate) |</p>
        <p>Belgio | Bureau d'intervention et de restitution belge, rue de Trèves, 82 B-1040 Bruxelles Tel. (32-2) 287 24 11 Fax (32-2) 287 25 24 | 30648,00 |</p>
        <p>Repubblica ceca | Státní zemědělský intervenční fond oddělení pro cukr a škrob Ve Smečkách 33 CZ-11000 Praha 1 Tel (420) 222 87 14 27 Fax (420) 222 87 18 75 | 48937,72 |</p>
        <p>Germania | Bundesanstalt für Landwirtschaft und Ernährung Deichmanns Aue 29 D-53179 Bonn Tel (49-228) 68 45-35 12/38 50 Fax (49-228) 68 45 36 24 | 17500,00 |</p>
        <p>Spagna | Fondo Español de Garantía Agraria C/ Beneficencia, 8 E-28004 Madrid Tel (34) 913 47 64 66 Fax (34) 913 47 63 97 | 110800,00 |</p>
        <p>Irlanda | Intervention Section On Farm Investment Subsidies %amp% Storage Division Department of Agriculture %amp% Food Johnstown Castle Estate Wexford Tel (353) 536 34 37 Fax (353) 914 28 43 | 12000,00 |</p>
        <p>Italia | AGEA — Agenzia per le Erogazioni in Agricoltura Ufficio ammassi pubblici e privati e alcool Via Torino, 45 I-00184 Roma Tel. (39) 06 49 499 558 Fax (39) 06 49 499 761 | 636648,70 |</p>
        <p>Ungheria | Mezőgazdasági és Vidékfejlesztési Hivatal (MVH), Budapest (Agricultural and Rural Development Agency) Soroksári út 22-24. HU-1095 Budapest Tel 36/1/219-6213 Fax 36/1/219-8905 or 36/1/219-6259 | 224037,90 |</p>
        <p>Polonia | Agencja Rynku Rolnego Biuro Cukru Dział Dopłat i Interwencji Nowy Świat 6/12 00-400 Warszawa Tel +48 22 661 71 30 Fax +48 22 661 72 77 | 172326,26 |</p>
        <p>Slovenia | Agencija RS za kmetijske trge in razvoj podeželja; Dunajska 160 1000 Ljubljana telefon: +386 1 580 77 92 fax: +386 1 478 920 | 9700,00 |</p>
        <p>Slovacchia | Pôdohospodarská platobná agentúra Oddelenie cukru a ostatných komodít Dobrovičova 12 815 26 Bratislava Slovenská republika Tel (421-2) 58 24 32 55 Fax (421-2) 53 41 26 65 | 49000,00 |</p>
        <p>Svezia | Statens jordbruksverk Vallgatan 8 S-55182 Jönköping Tel (46-36) 15 50 00 Fax (46-36) 19 05 46 | 59038,00 |</p>
        <p>--------------------------------------------------</p>
        <p>ALLEGATO II</p>
        <p>Modello da utilizzare per la notifica alla Commissione di cui all’articolo 3</p>
        <p>Modulo [1]</p>
        <p>Gara permanente per la rivendita di zucchero detenuto dagli organismi di intervento</p>
        <p>Regolamento (CE) n. 1039/2006</p>
        <p>1 | 2 | 3 | 4 | 5 |</p>
        <p>Stato membro che vende lo zucchero di intervento | Numerazione degli offerenti | Numero della partita | Quantitativo (tonnellate) | Prezzo dell’offerta (EUR/100 kg) |</p>
        <p>| 1 | | | |</p>
        <p>| 2 | | | |</p>
        <p>| 3 | | | |</p>
        <p>| ecc. | | | |</p>
        <p>[1] Da trasmettere via fax al seguente numero: (32) 2 292 10 34.</p>
        <p>--------------------------------------------------</p>
      </div>
    </body>
</html>
