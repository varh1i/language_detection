<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Eindverslag van de Raadadviseur-auditeur in zaak nr. COMP/C.37.773 — monochloorazijnzuur (MCAA) (opgesteld overeenkomstig artikel 15 van Besluit (2001/462/EG, EGKS) van de Commissie van 23 mei 2001 betreffende het mandaat van de Raadadviseur-auditeur in bepaalde mededingingsprocedures — PB L 62 van 19.6.2001, blz. 21 )</head>
      <div type="body">
        <p>Eindverslag van de Raadadviseur-auditeur in zaak nr. COMP/C.37.773 — monochloorazijnzuur (MCAA)</p>
        <p>(opgesteld overeenkomstig artikel 15 van Besluit (2001/462/EG, EGKS) van de Commissie van 23 mei 2001 betreffende het mandaat van de Raadadviseur-auditeur in bepaalde mededingingsprocedures — PB L 62 van 19.6.2001, blz. 21)</p>
        <p>(2006/C 303/09)</p>
        <p>De ontwerp-beschikking in de hierboven vermelde zaak geeft aanleiding tot de volgende opmerkingen.</p>
        <p>Het onderzoek van de Commissie naar een mogelijke inbreuk op artikel 81, lid 1, van het EG-Verdrag en artikel 53, lid 1, van de EER-Overeenkomst in de MCAA-sector werd ingesteld naar aanleiding van een verzoek om clementie dat werd ingediend overeenkomstig de mededeling van de Commissie van 1996 betreffende het niet-opleggen of verminderen van geldboeten in zaken betreffende mededingingsregelingen (%quot%clementiemededeling%quot%).</p>
        <p>Op 7 april 2004 heeft de Commissie een mededeling van punten van bezwaar gericht aan 12 partijen die op het eerste zicht volgens haar hadden deelgenomen aan het kartel, te weten:</p>
        <p>- Akzo Nobel NV, Akzo Nobel Nederland BV, Akzo Nobel Functional Chemicals BV, Akzo Nobel Chemicals BV, Akzo Nobel AB, Eka Chemicals AB, Akzo Nobel Base Chemicals AB. (%quot%Akzo Nobel%quot%)</p>
        <p>- Clariant GmbH, Clariant AG (%quot%Clariant%quot%)</p>
        <p>- Elf Aquitaine SA, Atofina SA en</p>
        <p>- Hoechst AG (%quot%Hoechst%quot%)</p>
        <p>De partijen hebben toegang tot het dossier gekregen in de vorm van een CD-ROM.</p>
        <p>Aan verschillende ondernemingen werd een verlenging van de termijn voor het antwoord op de mededeling van punten van bezwaar toegekend (Akzo Nobel, Clariant, Elf Aquitaine SA en Atofina SA). Al deze ondernemingen hebben binnen de toegestane termijn geantwoord.</p>
        <p>Hoechst had eerst een onvolledige versie van de mededeling van punten van bezwaar ontvangen. Later werd de onderneming een gecorrigeerde versie toegestuurd, waarna Hoechst een extra verlenging van de antwoordtermijn heeft gekregen. Zij heeft op 23 juli 2004 geantwoord, binnen de toegestane termijn.</p>
        <p>Bij brieven van 22 juni en 28 juli 2004 heeft Hoechst verzocht om toegang tot de antwoorden van Clariant op de mededeling van punten van bezwaar. Zij werd ervan in kennis gesteld dat de antwoorden van de andere partijen op de mededeling van punten van bezwaar geen integrerend deel uitmaken van het onderzoekdossier waartoe algemene toegang wordt verleend. Toegang tot de antwoorden van de andere partijen is slechts mogelijk indien zij informatie bevatten die de Commissie voornemens is te gebruiken in haar eindbeschikking, hetgeen in casu niet het geval was.</p>
        <p>Alle partijen, behalve Elf Aquitaine SA en Hoechst, hebben deelgenomen aan de hoorzitting van 10 september 2003.</p>
        <p>De aan de Commissie voorgelegde ontwerp-beschikking bevat alleen de bezwaren waarover de partijen hun standpunt hebben kunnen kenbaar maken.</p>
        <p>Gelet op het voorgaande ben ik van oordeel dat de rechten van de partijen om te worden gehoord in deze zaak zijn gerespecteerd.</p>
      </div>
      <div type="signature">
        <p>Brussel, 26 november 2004</p>
        <p>Serge Durande</p>
        <p>--------------------------------------------------</p>
      </div>
    </body>
</html>
