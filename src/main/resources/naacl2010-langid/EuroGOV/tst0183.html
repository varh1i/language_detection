<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2006/854/EY: Komission p%auml%%auml%t%ouml%s, tehty 26 p%auml%iv%auml%n%auml% hein%auml%kuuta 2006 , el%auml%vien el%auml%inten ja el%auml%intuotteiden kauppaan sovellettavista el%auml%inten terveytt%auml% koskevista toimenpiteist%auml% tehdyn Euroopan yhteis%ouml%n ja Uuden-Seelannin sopimuksen liitteisiin V ja VIII tehtyjen muutosten hyv%auml%ksymisest%auml% Euroopan yhteis%ouml%n puolesta (tiedoksiannettu numerolla K(2006) 3327) (ETA:n kannalta merkityksellinen teksti)</head>
      <div type="body">
        <p>Komission päätös,</p>
        <p>tehty 26 päivänä heinäkuuta 2006,</p>
        <p>elävien eläinten ja eläintuotteiden kauppaan sovellettavista eläinten terveyttä koskevista toimenpiteistä tehdyn Euroopan yhteisön ja Uuden-Seelannin sopimuksen liitteisiin V ja VIII tehtyjen muutosten hyväksymisestä Euroopan yhteisön puolesta</p>
        <p>(tiedoksiannettu numerolla K(2006) 3327)</p>
        <p>(ETA:n kannalta merkityksellinen teksti)</p>
        <p>(2006/854/EY)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisöjen perustamissopimuksen,</p>
        <p>ottaa huomioon Euroopan yhteisön ja Uuden-Seelannin sopimuksen tekemisestä elävien eläinten ja eläintuotteiden kauppaan sovellettavista eläinten terveyttä koskevista toimenpiteistä 17 päivänä joulukuuta 1996 tehdyn neuvoston päätöksen 97/132/EY [1] ja erityisesti sen 3 artiklan 3 kohdan,</p>
        <p>sekä katsoo seuraavaa:</p>
        <p>(1) Elävien eläinten ja eläintuotteiden kauppaan sovellettavista eläinten terveyttä koskevista toimenpiteistä tehdyssä Euroopan yhteisön ja Uuden-Seelannin sopimuksessa [2] ("sopimus") annetaan mahdollisuus tunnustaa Uuden-Seelannin valvonta- ja todistusjärjestelmien vastaavuus tuoreen lihan ja lihavalmisteiden sekä muiden eläintuotteiden osalta.</p>
        <p>(2) Sopimuksen 16 artiklan mukaisesti perustettu, sopimuksen hallinnointia käsittelevä pariteettikomitea (jäljempänä "komitea") antoi 20 päivänä lokakuuta 2005 pitämässään kokouksessa suosituksen terveysvaatimusten vastaavuuden määrittelemisestä elävien mehiläisten ja kimalaisten osalta. Komitea myös suositteli todistusjärjestelmien vastaavuuden määrittämistä ja ehdotti asianmukaisia menettelyjä fyysisten tarkastusten suorittamiseksi näiden tuotteiden tuonnin yhteydessä.</p>
        <p>(3) Pariteettikomitean suositusten noudattamiseksi on aiheellista muuttaa sopimuksen liitteitä V ja VIII.</p>
        <p>(4) Sopimuksen liite V on saatettava ajan tasalle ihmisravinnoksi tarkoitettujen tiettyjen eläinperäisten tuotteiden tuotantoa ja markkinoille saattamista koskevista elintarvikehygienia- ja terveyssäännöistä annettujen tiettyjen direktiivien kumoamisesta 21 päivänä huhtikuuta 2004 sekä neuvoston direktiivien 89/662/ETY ja 92/118/ETY, ja neuvoston päätöksen 95/408/EY muuttamisesta annetun Euroopan parlamentin ja neuvoston direktiivin 2004/41/EY [3] tultua voimaan. Liitteet V ja VIII on saatettava ajan tasalle Euroopan parlamentin ja neuvoston asetuksen (EY) N:o 853/2004 täytäntöönpanemisesta Suomeen ja Ruotsiin tarkoitetuilta tietyn lihan ja munien lähetyksiltä vaadittavien salmonellaa koskevien erityistakuiden osalta 14 päivänä lokakuuta 2005 annetun komission asetuksen (EY) N:o 1688/2005 [4] tultua voimaan.</p>
        <p>(5) Nämä muutokset olisi hyväksyttävä yhteisön puolesta.</p>
        <p>(6) Tässä päätöksessä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset,</p>
        <p>ON TEHNYT TÄMÄN PÄÄTÖKSEN:</p>
        <p>1 artikla</p>
        <p>Hyväksytään Euroopan yhteisön puolesta elävien eläinten ja eläintuotteiden kauppaan sovellettavista eläinten terveyttä koskevista toimenpiteistä tehdyn Euroopan yhteisön ja Uuden-Seelannin sopimuksen 16 artiklan mukaisesti perustetun, sopimuksen hallinnointia käsittelevän pariteettikomitean antamien suositusten mukaisesti kyseisen sopimuksen liitteiden V ja VIII muutokset.</p>
        <p>Uuden-Seelannin kanssa kirjeenvaihtona tehdyn sopimuksen teksti sekä sopimuksen liitteisiin V ja VIII tehdyt muutokset ovat tämän päätöksen liitteenä.</p>
        <p>2 artikla</p>
        <p>Annetaan terveys- ja kuluttaja-asioiden pääosaston pääjohtajalle valtuudet allekirjoittaa kirjeenvaihtona tehty sopimus yhteisöä sitovasti.</p>
        <p>3 artikla</p>
        <p>Tätä päätöstä sovelletaan sitä kuukautta, jona Uusi-Seelanti ilmoittaa komissiolle kirjallisesti, että 1 artiklassa tarkoitettujen muutosten hyväksymisen edellyttämät sisäiset menettelyt on saatu päätökseen, seuraavan kuukauden ensimmäisestä päivästä.</p>
        <p>Komissio antaa neuvostolle ja jäsenvaltioille viipymättä tiedon ilmoituksesta, johon viitataan 1 kohdassa.</p>
        <p>4 artikla</p>
        <p>Tämä päätös on osoitettu kaikille jäsenvaltioille.</p>
      </div>
      <div type="signature">
        <p>Tehty Brysselissä 26 päivänä heinäkuuta 2006.</p>
        <p>Komission puolesta</p>
        <p>Markos Kyprianou</p>
        <p>Komission jäsen</p>
        <p>[1] EYVL L 57, 26.2.1997, s. 4. Päätös sellaisena kuin se on muutettuna päätöksellä 1999/837/EY (EYVL L 332, 23.12.1999, s. 1).</p>
        <p>[2] EYVL L 57, 26.2.1997, s. 5.</p>
        <p>[3] EUVL L 157, 30.4.2004, s. 33, oikaisu EUVL L 195, 2.6.2004, s. 12.</p>
        <p>[4] EUVL L 271, 15.10.2005, s. 17.</p>
        <p>--------------------------------------------------</p>
      </div>
    </body>
</html>
