<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Parere del consiglio direttivo della Banca centrale europea, del 2 marzo 2006 , in merito ad una raccomandazione del Consiglio dell'Unione europea relativa alla nomina di uno dei membri del Comitato esecutivo della Banca centrale europea (CON/2006/14)</head>
      <div type="body">
        <p>Parere del consiglio direttivo della Banca centrale europea</p>
        <p>del 2 marzo 2006</p>
        <p>in merito ad una raccomandazione del Consiglio dell'Unione europea relativa alla nomina di uno dei membri del Comitato esecutivo della Banca centrale europea</p>
        <p>(CON/2006/14)</p>
        <p>(2006/C 58/06)</p>
        <p>1. Con lettera del 15 febbraio 2006, la Presidenza del Consiglio dell'Unione europea ha richiesto al Consiglio direttivo della Banca centrale europea (BCE) di formulare un parere in merito alla Raccomandazione del Consiglio 2006/108/CE del 14 febbraio 2006 riguardante la nomina di uno dei membri del Comitato esecutivo della Banca centrale europea [1].</p>
        <p>2. Previa consultazione del Consiglio direttivo della BCE e del Parlamento europeo, per mezzo della raccomandazione considerata, che sarà sottoposta per decisione ai capi di Stato o di Governo degli Stati membri che hanno adottato l'euro, si propone di nominare Jürgen Stark quale membro del Comitato esecutivo della BCE, per un mandato di otto anni, a decorrere dal 1o giugno 2006.</p>
        <p>3. Il Consiglio direttivo della BCE è del parere che il candidato proposto sia persona di riconosciuta levatura ed esperienza professionale nel settore monetario o bancario, come richiesto dall'articolo 112, paragrafo 2, lettera b) del trattato che istituisce la Comunità europea.</p>
        <p>4. Il Consiglio direttivo della BCE non ha obiezioni alla raccomandazione del Consiglio relativa alla nomina del candidato proposto quale membro del Comitato esecutivo della BCE.</p>
        <p>5. Il Consiglio direttivo della BCE ha adottato il presente parere in conformità dell'articolo 112, paragrafo 2, lettera b) del trattato e degli articoli 11.2 e 43.3 dello statuto del Sistema europeo di banche centrali e della Banca centrale europea.</p>
      </div>
      <div type="signature">
        <p>Fatto a Francoforte sul Meno, il 2 marzo 2006.</p>
        <p>Il Presidente della BCE</p>
        <p>Jean-Claude Trichet</p>
        <p>[1] GU L 47 del 17.2.2006, pag. 58.</p>
        <p>--------------------------------------------------</p>
      </div>
    </body>
</html>
