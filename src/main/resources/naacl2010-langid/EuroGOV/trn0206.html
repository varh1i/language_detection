<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A Bizottság 1786/2001/EK rendelete</p>
        <p>(2001. szeptember 11.)</p>
        <p>a gabona- és rizságazatban alkalmazott termelési visszatérítések tekintetében az 1766/92/EGK és az 1418/76/EGK tanácsi rendelet alkalmazására vonatkozó részletes szabályok megállapításáról szóló 1722/93/EGK rendelet módosításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb az 1666/2000/EK rendelettel [1] módosított, a gabonafélék piacának közös szervezéséről szóló, 1992. június 30-i 1766/92/EGK tanácsi rendeletre [2] és különösen annak 7. cikke (3) bekezdésére,</p>
        <p>tekintettel a legutóbb az 1667/2000/EK rendelettel [3] módosított, a rizs piacának közös szervezéséről szóló, 1995. december 22-i 3072/95/EK tanácsi rendeletre [4] és különösen annak 8. cikke e) pontjára,</p>
        <p>mivel:</p>
        <p>(1) Az 1722/93/EGK bizottsági rendelet [5] 5. cikke megállapítja, hogy a visszatérítést igénylő gyártóknak kérelmeiket munkanapokon brüsszeli idő szerint délután 5 óra előtt kell benyújtaniuk.</p>
        <p>(2) Ez a határidő a visszatérítési igazolások iránti kérelmek esetében spekulációhoz vezethet, amennyiben a visszatérítés összegének esetleges csökkentése várható.</p>
        <p>(3) Az igazolás iránti kérelem benyújtásának határidejét emiatt előre kell hozni brüsszeli idő szerint délután 3 órára.</p>
        <p>(4) Az e rendeletben foglalt intézkedések összhangban vannak a Gabonapiaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az 1722/93/EGK rendelet 5. cikkének (1) bekezdésében a "délután 5 óra" szövegrész helyébe a "délután 3 óra" szövegrész lép.</p>
        <p>2. cikk</p>
        <p>Ez a rendelet az Európai Közösségek Hivatalos Lapjában való kihirdetését követő napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2001. szeptember 11-én.</p>
        <p>a Bizottság részéről</p>
        <p>Franz Fischler</p>
        <p>a Bizottság tagja</p>
        <p>[1] HL L 193., 2000.7.29., 1. o.</p>
        <p>[2] HL L 181., 1992.7.1., 21. o.</p>
        <p>[3] HL L 193., 2000.7.29., 3. o.</p>
        <p>[4] HL L 329., 1995.12.30., 18. o.</p>
        <p>[5] HL L 159., 1993.7.1., 112. o.</p>
        <p>--------------------------------------------------</p>
      </div>
    </body>
</html>
