<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Neuvoston yhteinen toiminta 2006/118/YUTP, 20 päivältä helmikuuta 2006 , Keski-Aasiaan nimitetyn Euroopan unionin erityisedustajan toimeksiannon jatkamisesta ja yhteisen toiminnan 2005/588/YUTP muuttamisesta</head>
      <div type="body">
        <p>Neuvoston yhteinen toiminta 2006/118/YUTP,</p>
        <p>20 päivältä helmikuuta 2006,</p>
        <p>Keski-Aasiaan nimitetyn Euroopan unionin erityisedustajan toimeksiannon jatkamisesta ja yhteisen toiminnan 2005/588/YUTP muuttamisesta</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan unionista tehdyn sopimuksen ja erityisesti sen 14 artiklan, 18 artiklan 5 kohdan ja 23 artiklan 2 kohdan,</p>
        <p>sekä katsoo seuraavaa:</p>
        <p>(1) Neuvosto hyväksyi 28 päivänä heinäkuuta 2005 yhteisen toiminnan 2005/588/YUTP [1] Euroopan unionin erityisedustajan nimittämisestä Keski-Aasiaan.</p>
        <p>(2) Yhteisen toiminnan 2005/588/YUTP uudelleentarkastelun perusteella Euroopan unionin erityisedustajan toimeksiantoa olisi jatkettava 12 kuukaudella ja yhteistä toimintaa 2005/588/YUTP olisi muutettava.</p>
        <p>(3) Euroopan unionin erityisedustaja toteuttaa toimeksiantonsa tilanteessa, joka voi huonontua ja joka voisi vaikuttaa haitallisesti Euroopan unionista tehdyn sopimuksen 11 artiklassa esitettyihin yhteisen ulko- ja turvallisuuspolitiikan tavoitteisiin,</p>
        <p>ON HYVÄKSYNYT TÄMÄN YHTEISEN TOIMINNAN:</p>
        <p>1 artikla</p>
        <p>Jatketaan yhteisen toiminnan 2005/588/YUTP mukaista Ján KUBIŠin toimeksiantoa Euroopan unionin erityisedustajana Keski-Aasiassa 28 päivään helmikuuta 2007.</p>
        <p>2 artikla</p>
        <p>1. Euroopan unionin erityisedustajan toimeksiantoon liittyviin menoihin 1 päivänä maaliskuuta 2006 alkavana ja 28 päivänä helmikuuta 2007 päättyvänä kautena tarkoitettu rahoitusohje on 925000 euroa.</p>
        <p>2. Menot ovat maksukelpoisia 1 päivästä maaliskuuta 2006 alkaen.</p>
        <p>3 artikla</p>
        <p>Muutetaan yhteinen toiminta 2005/588/YUTP seuraavasti:</p>
        <p>1) Korvataan 9 artikla seuraavasti:</p>
        <p>%quot%9 artikla</p>
        <p>Tämän yhteisen toiminnan täytäntöönpanoa ja sen johdonmukaisuutta Euroopan unionin alueella toteuttamien muiden toimien kanssa tarkastellaan säännöllisesti. Euroopan unionin erityisedustaja esittää korkeana edustajana toimivalle pääsihteerille, neuvostolle ja komissiolle tilanneselvityksen ennen vuoden 2006 kesäkuun loppua ja toimeksiannon toteuttamisesta kattavan selvityksen marraskuun 2006 puoleenväliin mennessä. Selvityksiä käytetään yhteisen toiminnan arvioinnin perustana asianomaisissa työryhmissä sekä poliittisten ja turvallisuusasioiden komiteassa. Erityisedustajan toimintaa koskevat yleiset ensisijaiset alat huomioiden korkea edustaja antaa poliittisten ja turvallisuusasioiden komitealle suosituksia, jotka koskevat neuvoston päätöstä toimeksiannon uusimisesta, muuttamisesta tai päättämisestä.%quot%.</p>
        <p>2) Poistetaan 10 artiklan toinen kohta.</p>
        <p>4 artikla</p>
        <p>Tämä yhteinen toiminta tulee voimaan päivänä, jona se hyväksytään.</p>
        <p>5 artikla</p>
        <p>Tämä yhteinen toiminta julkaistaan Euroopan unionin virallisessa lehdessä.</p>
      </div>
      <div type="signature">
        <p>Tehty Brysselissä 20 päivänä helmikuuta 2006.</p>
        <p>Neuvoston puolesta</p>
        <p>Puheenjohtaja</p>
        <p>J. Pröll</p>
        <p>[1] EUVL L 199, 29.7.2005, s. 100.</p>
        <p>--------------------------------------------------</p>
      </div>
    </body>
</html>
