<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/747/EY: Komission p%auml%%auml%t%ouml%s, tehty 21 p%auml%iv%auml%n%auml% lokakuuta 2005, tiettyjen vaarallisten aineiden k%auml%yt%ouml%n rajoittamisesta s%auml%hk%ouml%- ja elektroniikkalaitteissa annetun Euroopan parlamentin ja neuvoston direktiivin 2002/95/EY liitteen muuttamisesta sen mukauttamiseksi tekniikan kehitykseen (tiedoksiannettu numerolla K(2005) 4054) (ETA:n kannalta merkityksellinen teksti)</head>
      <div type="body">
        <p>Komission päätös,</p>
        <p>tehty 21 päivänä lokakuuta 2005,</p>
        <p>tiettyjen vaarallisten aineiden käytön rajoittamisesta sähkö- ja elektroniikkalaitteissa annetun Euroopan parlamentin ja neuvoston direktiivin 2002/95/EY liitteen muuttamisesta sen mukauttamiseksi tekniikan kehitykseen</p>
        <p>(tiedoksiannettu numerolla K(2005) 4054)</p>
        <p>(ETA:n kannalta merkityksellinen teksti)</p>
        <p>(2005/747/EY)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon tiettyjen vaarallisten aineiden käytön rajoittamisesta sähkö- ja elektroniikkalaitteissa 27 päivänä tammikuuta 2003 annetun Euroopan parlamentin ja neuvoston direktiivin 2002/95/EY [1] ja erityisesti sen 5 artiklan 1 kohdan b alakohdan,</p>
        <p>sekä katsoo seuraavaa:</p>
        <p>(1) Direktiivin 2002/95/EY mukaan komission on laadittava arvio tietyistä vaarallisista aineista, jotka on kielletty kyseisen direktiivin 4 artiklan 1 kohdan mukaisesti.</p>
        <p>(2) Tietyt lyijyä ja kadmiumia sisältävät materiaalit ja komponentit olisi (edelleen) jätettävä kiellon ulkopuolelle, koska näiden vaarallisten aineiden käyttöä kyseisissä erityismateriaaleissa ja -komponenteissa ei edelleenkään voida välttää.</p>
        <p>(3) Joidenkin tiettyihin erityismateriaaleihin tai -komponentteihin liittyvien kiellon soveltamista koskevien vapautusten olisi oltava tarkoin rajattuja, jotta tietyt vaaralliset aineet voidaan asteittain poistaa käytöstä sähkö- ja elektroniikkalaitteissa edellyttäen, että kyseisten aineiden käyttö mainituissa laitteissa tulee jossain vaiheessa olemaan vältettävissä.</p>
        <p>(4) Direktiivin 2002/95/EY 5 artiklan 1 kohdan c alakohdan mukaisesti kukin liitteessä mainittu vapautus on tarkistettava vähintään joka neljäs vuosi tai neljän vuoden kuluttua siitä, kun luetteloon on lisätty kohta, jolloin tarkoituksena on harkita tiettyjen sähkö- ja elektroniikkalaitteiden materiaalien ja komponenttien poistamista liitteestä, jos niiden poistaminen tai korvaaminen suunnittelumuutoksilla tai materiaaleilla ja komponenteilla, jotka eivät edellytä 4 artiklan 1 kohdassa tarkoitettujen materiaalien tai aineiden käyttöä, on teknisesti tai tieteellisesti mahdollista, edellyttäen, että korvaavien materiaalien tai komponenttien ympäristölle, terveydelle ja/tai kuluttajien turvallisuudelle aiheuttamat haitat eivät ole merkittävämpiä kuin niistä ympäristölle, terveydelle ja/tai kuluttajien turvallisuudelle mahdollisesti koituvat hyödyt.</p>
        <p>(5) Näin ollen direktiiviä 2002/95/EY olisi muutettava tarvittavalla tavalla.</p>
        <p>(6) Direktiivin 2002/95/EY 5 artiklan 2 kohdan mukaisesti komissio on kuullut sähkö- ja elektroniikkalaitteiden tuottajia, kierrättäjiä, käsittelijöitä sekä ympäristö-, työntekijä- ja kuluttajajärjestöjä ja toimittanut tulokset jätteistä 15 päivänä heinäkuuta 1975 annetun neuvoston direktiivin 75/442/ETY [2] 18 artiklalla perustetulle komitealle, jäljempänä "komitea".</p>
        <p>(7) Tässä päätöksessä säädetyt toimenpiteet ovat komitean lausunnon mukaiset,</p>
        <p>ON TEHNYT TÄMÄN PÄÄTÖKSEN:</p>
        <p>1 artikla</p>
        <p>Muutetaan direktiivin 2002/95/EY liite tämän direktiivin liitteen mukaisesti.</p>
        <p>2 artikla</p>
        <p>Tämä päätös on osoitettu kaikille jäsenvaltioille.</p>
      </div>
      <div type="signature">
        <p>Tehty Brysselissä 21 päivänä lokakuuta 2005.</p>
        <p>Komission puolesta</p>
        <p>Stavros Dimas</p>
        <p>Komission jäsen</p>
        <p>[1] EUVL L 37, 13.2.2003, s. 19. Direktiivi sellaisena kuin se on muutettuna komission päätöksellä 2005/717/EY (EUVL L 271, 15.10.2005, s. 48).</p>
        <p>[2] EYVL L 194, 25.7.1975, s. 39. Direktiivi sellaisena kuin se on viimeksi muutettuna Euroopan parlamentin ja neuvoston asetuksella (EY) N:o 1882/2003 (EUVL L 284, 31.10.2003, s. 1).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Muutetaan direktiivin 2002/95/EY liite seuraavasti:</p>
        <p>1) Korvataan 7 kohta seuraavasti:</p>
        <p>- Lyijy korkeita lämpötiloja kestävissä juotoksissa (lyijyperustaiset seokset, jotka sisältävät lyijyä vähintään 85 painoprosenttia).</p>
        <p>- Lyijy palvelinten, tallennus- ja ryhmätallennuslaitteiden, kytkentään, merkinantoon ja siirtoon tarkoitettujen verkkoinfrastruktuurilaitteiden sekä tietoliikenneverkon hallintalaitteiden juotoksissa.</p>
        <p>- Lyijy elektronisissa keraamisissa osissa (esimerkiksi pietsosähköiset laitteet)."</p>
        <p>2) Korvataan 8 kohta seuraavasti:</p>
        <p>"8. Kadmium ja sen yhdisteet sähköisissä kytkennöissä sekä kadmiumpinnoitus lukuun ottamatta tiettyjen vaarallisten aineiden ja valmisteiden markkinoille saattamisesta ja käytön rajoituksista annetun direktiivin 76/769/ETY [1] muuttamisesta annetussa direktiivissä 91/338/ETY [2] kiellettyjä käyttötarkoituksia.</p>
        <p>3) Lisätään seuraavat kohdat:</p>
        <p>"11. Lyijy compliant pin -tyyppisissä nastaliitinjärjestelmissä.</p>
        <p>12. Lyijy lämmön poistomoduulin c-renkaan pinnoitemateriaalina.</p>
        <p>13. Lyijy ja kadmium optisessa ja suodatuslasissa.</p>
        <p>14. Lyijy juotoksissa, jotka koostuvat useammasta kuin kahdesta ainesosasta ja jotka on tarkoitettu nastojen ja mikroprosessorikotelon väliseen kytkentään ja joiden lyijypitoisuus on yli 80 mutta alle 85 painoprosenttia.</p>
        <p>15. Lyijy juotoksissa, joilla mahdollistetaan toimiva sähköliitos puolijohdepalan ja substraatin välillä integroitujen piirien kääntöliitos- eli Flip Chip -tekniikassa."</p>
        <p>[1] EYVL L 262, 27.9.1976, s. 201.</p>
        <p>[2] EYVL L 186, 12.7.1991, s. 59."</p>
        <p>--------------------------------------------------</p>
      </div>
    </body>
</html>
