<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr.&amp;nbsp;504/2005 van de Commissie van 31 maart 2005 tot wijziging van Verordening (EG) nr.&amp;nbsp;2793/1999 van de Raad wat betreft de aanpassing van de tariefcontingenten voor &amp;bdquo;global prepared fruit&amp;rdquo; en voor &amp;bdquo;global mixed prepared fruit&amp;rdquo;</head>
      <div type="body">
        <p>Verordening (EG) nr. 504/2005 van de Commissie</p>
        <p>van 31 maart 2005</p>
        <p>tot wijziging van Verordening (EG) nr. 2793/1999 van de Raad wat betreft de aanpassing van de tariefcontingenten voor "global prepared fruit" en voor "global mixed prepared fruit"</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 2793/1999 van de Raad van 17 december 1999 tot vaststelling van procedures voor de toepassing van de Overeenkomst betreffende handel, ontwikkeling en samenwerking tussen de Europese Gemeenschap en de Republiek Zuid-Afrika [1], en met name op artikel 5,</p>
        <p>Overwegende hetgeen volgt:</p>
        <p>(1) Verordening (EG) nr. 2793/1999 bevat bepaalde procedures voor de toepassing van de Overeenkomst betreffende handel, ontwikkeling en samenwerking tussen de Europese Gemeenschap en de Republiek Zuid-Afrika.</p>
        <p>(2) Bij Besluit 2005/206/EG van 28 februari 2005 [2] heeft de Raad zijn goedkeuring gehecht aan een aanvullend protocol bij de Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. Bij dit protocol worden bepaalde tariefcontingenten aangepast om de tariefconcessies te beperken. Met het oog op de tenuitvoerlegging van deze tariefcontingenten moet Verordening (EG) nr. 2793/1999 worden gewijzigd.</p>
        <p>(3) Bij genoemd besluit worden de tariefcontingenten voor "global prepared fruit" (volgnummer 09.1813) en voor "global mixed prepared fruit" (volgnummer 09.1815) verhoogd met respectievelijk 1225 t en 340 t.</p>
        <p>(4) In Besluit 2005/206/EG van de Raad is bepaald dat voor het jaar 2004 het extra volume van de bestaande tariefcontingenten pro rata van de basisvolumes wordt berekend, rekening houdend met het deel van de periode dat op 1 mei 2004 al verstreken was.</p>
        <p>(5) Omdat in het aanvullend protocol is bepaald dat de nieuwe communautaire tariefcontingenten met ingang van 1 mei 2004 moeten worden toegepast, dient deze verordening met ingang van diezelfde datum van toepassing te zijn en zo snel mogelijk in werking te treden.</p>
        <p>(6) De in deze verordening vervatte maatregelen zijn in overeenstemming met het advies van het Comité Douanewetboek,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>De vijfde kolom van de bijlage bij Verordening (EG) nr. 2793/1999, onder de kop "Jaarlijks contingent en jaarlijks groeipercentage", wordt als volgt gewijzigd:</p>
        <p>1) Hetgeen vermeld is bij volgnummer 09.1813 wordt vervangen door het volgende:</p>
        <p>"40000 t brutogewicht (jgp 3 %) met een extra volume (vanaf 1 mei 2004) van 1225 t [3] brutogewicht (jgp 3 %).</p>
        <p>2) Hetgeen vermeld is bij volgnummer 09.1815 wordt vervangen door het volgende:</p>
        <p>"18000 t brutogewicht (jgp 3 %) met een extra volume (vanaf 1 mei 2004) van 340 t [4] brutogewicht (jgp 3 %).</p>
        <p>Artikel 2</p>
        <p>Deze verordening treedt in werking op de dag van haar bekendmaking in het Publicatieblad van de Europese Unie.</p>
        <p>Zij is van toepassing met ingang van 1 mei 2004.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 31 maart 2005.</p>
        <p>Voor de Commissie</p>
        <p>László Kovács</p>
        <p>Lid van de Commissie</p>
        <p>[1] PB L 337 van 30.12.1999, blz. 29. Verordening laatstelijk gewijzigd bij Verordening (EG) nr. 1638/2004 van de Commissie (PB L 295 van 18.9.2004, blz. 26).</p>
        <p>[2] PB L 68 van 15.3.2005, blz. 32.</p>
        <p>[3] Voor het jaar 2004 wordt het extra volume voor dit tariefcontingent pro rata van het basisvolume berekend, rekening houdend met het deel van de periode dat op 1 mei 2004 al verstreken was."</p>
        <p>[4] Voor het jaar 2004 wordt het extra volume voor dit tariefcontingent pro rata van het basisvolume berekend, rekening houdend met het deel van de periode dat op 1 mei 2004 al verstreken was."</p>
        <p>--------------------------------------------------</p>
      </div>
    </body>
</html>
