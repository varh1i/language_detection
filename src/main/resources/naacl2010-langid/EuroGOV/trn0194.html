<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 2114/2004/EK rendelete (2004. december 10.) az ol%iacute%vaolajra vonatkoz%oacute% export-visszat%eacute%r%iacute%t%eacute%sek meg%aacute%llap%iacute%t%aacute%s%aacute%r%oacute%l</head>
      <div type="body">
        <p>A Bizottság 2114/2004/EK rendelete</p>
        <p>( 2004. december 10.)</p>
        <p>az olívaolajra vonatkozó export-visszatérítések megállapításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel az olaj- és zsírpiac közös szervezésének létrehozásáról szóló, 1966. szeptember 22-i 136/66/EGK tanácsi rendeletre [1] és különösen annak 3. cikk (3) bekezdésére,</p>
        <p>mivel:</p>
        <p>(1) A 136/66/EGK rendelet 3. cikke értelmében, ha a közösségi ár magasabb, mint a világpiaci árfolyamok, az ezen árak közötti különbséget az olívaolaj harmadik országokba történő kivitele esetében visszatérítéssel lehet fedezni.</p>
        <p>(2) Az olívaolajra alkalmazandó export-visszatérítések megállapítására és odaítélésére vonatkozó részletes szabályokat a 616/72/EGK bizottsági rendelet [2] állapította meg.</p>
        <p>(3) A 136/66/EGK rendelet 3. cikkének (3) bekezdése értelmében a visszatérítések a Közösség egészére nézve azonosak.</p>
        <p>(4) A 136/66/EGK rendelet 3. cikkének (4) bekezdése értelmében az olívaolajra alkalmazandó visszatérítések mértékét egyrészt az olívaolaj közösségi piaci árai és kínálata, másrészt pedig a világpiacon érvényes árak jelenlegi helyzetének és várható alakulásának figyelembevételével kell meghatározni. Amikor azonban a világpiaci helyzet nem teszi lehetővé az olívaolaj legkedvezőbb árfolyamainak meghatározását, figyelembe lehet venni a főbb konkurens növényi olajak piacán tapasztalható árat és az ezen ár és az olívaolaj ára közötti, egy reprezentatív időszak során jegyzett árrést. A visszatérítés összege nem haladhatja meg az olívaolaj közösségi piaci ára és világpiaci ára közötti különbséget, adott esetben a termékeknek ez utóbbi piacra történő exportálása költségeinek figyelembevételével kiigazítva.</p>
        <p>(5) A 136/66/EGK rendelet 3. cikke (3) bekezdése harmadik albekezdésének b) pontja szerint határozat hozható arról, hogy a visszatérítést pályázati eljárás útján rögzítik. A pályázati eljárás a visszatérítés összegére vonatkozik, és az egyes rendeltetési országok, mennyiségek, minőségek és kiszerelések tekintetében korlátozható.</p>
        <p>(6) A 136/66/EGK rendelet 3. cikk (3) bekezdés második albekezdése értelmében az olívaolajra vonatkozó visszatérítések eltérhetnek a rendeltetési hely szerint, amennyiben a világpiaci helyzet vagy egyes piacok speciális követelményei ezt szükségessé teszik.</p>
        <p>(7) A visszatérítéseket legalább havonta egyszer rögzíteni kell. Szükség esetén a visszatérítés a közbenső időszakban módosítható.</p>
        <p>(8) A fenti szabályoknak az olívaolaj piacainak jelenlegi helyzetére történő alkalmazása, különös tekintettel e termék közösségi és harmadik országok piacain érvényes áraira, a jelen rendelet melléklete szerinti visszatérítések rögzítését eredményezi.</p>
        <p>(9) Az e rendeletben előírt intézkedések összhangban vannak az Olaj- és Zsírpiaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 136/66/EGK rendelet 1. cikke (2) bekezdésének c) pontjában felsorolt termékekre alkalmazandó export-visszatérítéseket a melléklet tartalmazza.</p>
        <p>2. cikk</p>
        <p>Ez a rendelet 2004. december 11-én lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2004. december 10-én.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL 172., 1966.9.30., 3025/66. o. A legutóbb az 865/2004/EK rendelettel (HL L 161., 2004.4.30., 97. o.) módosított rendelet.</p>
        <p>[2] HL L 78., 1972.3.31., 1. o. A legutóbb a 2962/77/EGK rendelettel (HL L 348., 1977.12.30., 53. o.) módosított rendelet.</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>olívaolajra vonatkozó export-visszatérítések megállapításáról szóló, 2004. december 10-i bizottsági rendelethez</p>
        <p>N.B.: A termékkódokat és az "A" sorozatba tartozó rendeltetési helyek kódjait a módosított 3846/87/EGK bizottsági rendelet rögzíti (HL L 366., 1987.12.24., 1. o.).</p>
        <p>A numerikus rendeltetési hely- kódokat a 2081/2003/EK bizottsági rendelet határozza meg (HL L 313., 2003.11.28., 11. o.).</p>
        <p>Termékkód | Rendeltetési hely | Mértékegység | Visszatérítés összege |</p>
        <p>1509 10 90 9100 | A00 | EUR/100 kg | 0,00 |</p>
        <p>1509 10 90 9900 | A00 | EUR/100 kg | 0,00 |</p>
        <p>1509 90 00 9100 | A00 | EUR/100 kg | 0,00 |</p>
        <p>1509 90 00 9900 | A00 | EUR/100 kg | 0,00 |</p>
        <p>1510 00 90 9100 | A00 | EUR/100 kg | 0,00 |</p>
        <p>1510 00 90 9900 | A00 | EUR/100 kg | 0,00 |</p>
        <p>--------------------------------------------------</p>
      </div>
    </body>
</html>
