<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr.&amp;nbsp;2244/2004 van de Commissie van 23 december 2004 tot opening, voor 2005, van tariefcontingenten voor de invoer in de Europese Gemeenschap van bepaalde verwerkte landbouwproducten van oorsprong uit Roemeni&amp;euml;</head>
      <div type="body">
        <p>Verordening (EG) nr. 2244/2004 van de Commissie</p>
        <p>van 23 december 2004</p>
        <p>tot opening, voor 2005, van tariefcontingenten voor de invoer in de Europese Gemeenschap van bepaalde verwerkte landbouwproducten van oorsprong uit Roemenië</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen [1], en met name op artikel 7, lid 2,</p>
        <p>Gelet op Besluit 98/626/EG van de Raad van 5 oktober 1998 betreffende de sluiting van het Protocol tot aanpassing van de handelsaspecten van de Europaovereenkomst tussen de Europese Gemeenschappen en hun lidstaten, enerzijds, en Roemenië, anderzijds, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie en de resultaten van de landbouwonderhandelingen van de Uruguayronde, met inbegrip van de verbeteringen van de huidige preferentiële regeling [2], en met name op artikel 2, lid 1,</p>
        <p>Overwegende hetgeen volgt:</p>
        <p>(1) Protocol nr. 3 betreffende de handel in verwerkte landbouwproducten bij de Europaovereenkomst met Roemenië, zoals gewijzigd bij het Protocol tot aanpassing van de handelsaspecten van die overeenkomst, voorziet in de verlaging, binnen contingenten, van het agrarisch element van de rechten die van toepassing zijn op de invoer van bepaalde verwerkte landbouwproducten van oorsprong uit Roemenië. Deze contingenten moeten worden geopend voor 2005.</p>
        <p>(2) Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek [3] bevat voorschriften voor het beheer van tariefcontingenten. De bij deze verordening geopende tariefcontingenten moeten overeenkomstig deze voorschriften worden beheerd.</p>
        <p>(3) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake het handelsverkeer in verwerkte landbouwproducten die niet onder bijlage I van het Verdrag vallen,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>De in de bijlage genoemde jaarlijkse communautaire tariefcontingenten voor verwerkte landbouwproducten van oorsprong uit Roemenië zijn van 1 januari 2005 tot en met 31 december 2005 geopend onder de in die bijlage genoemde voorwaarden.</p>
        <p>Artikel 2</p>
        <p>De in artikel 1 bedoelde communautaire tariefcontingenten worden door de Commissie beheerd overeenkomstig de artikelen 308 bis, 308 ter en 308 quater van Verordening (EEG) nr. 2454/93.</p>
        <p>Artikel 3</p>
        <p>Deze verordening treedt in werking op de derde dag volgende op die van haar bekendmaking in het Publicatieblad van de Europese Unie.</p>
        <p>Zij is van toepassing met ingang van 1 januari 2005.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 23 december 2004.</p>
        <p>Voor de Commissie</p>
        <p>Günter Verheugen</p>
        <p>Vice-voorzitter</p>
        <p>--------------------------------------------------</p>
        <p>[1] PB L 318 van 20.12.1993, blz. 18. Verordening laatstelijk gewijzigd bij Verordening (EG) nr. 2580/2000 (PB L 298 van 25.11.2000, blz. 5).</p>
        <p>[2] PB L 301 van 11.11.1998, blz. 1.</p>
        <p>[3] PB L 253 van 11.10.1993, blz. 1. Verordening laatstelijk gewijzigd bij Verordening (EG) nr. 2286/2003 (PB L 343 van 31.12.2003, blz. 1).</p>
        <p>--------------------------------------------------</p>
      </div>
      <div type="annex">
        <p>+++++ ANNEX 1 +++++&lt;/br&gt;</p>
      </div>
    </body>
</html>
