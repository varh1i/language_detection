<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL COMISIEI (CE) nr. 1241/2002</p>
        <p>din 10 iulie 2002</p>
        <p>de completare a anexei la Regulamentul (CE) nr. 2400/96 privind înscrierea anumitor denumiri în "Registrul denumirilor de origine protejate şi al indicaţiilor geografice protejate" prevăzut în Regulamentul Consiliului (CEE) nr. 2081/92 privind protejarea indicaţiilor geografice şi a denumirilor de origine protejate ale produselor agricole şi alimentare (Gailtaler Speck, Morbier, Queso Palmero sau Queso de la Palma, ulei de măsline extra virgin Thrapsano, Turrón de Agramunt sau Torró d'Agramunt)</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul Consiliului (CEE) nr. 2081/92 din 14 iulie 1992 privind protejarea indicaţiilor geografice şi a denumirilor de origine ale produselor agricole şi alimentare1, modificat ultima dată de Regulamentul Comisiei (CE) nr. 2796/20002, în special articolul 6 alin. (3) şi (4),</p>
        <p>întrucât:</p>
        <p>(1) În conformitate cu articolul 5 din Regulamentul (CEE) nr. 2081/92, Spania a transmis Comisiei două cereri de înregistrare ca denumire de origine a denumirii "Queso Palmero" sau "Queso de la Palma", şi ca indicaţie geografică a denumirii "Turrón de Agramunt" sau "Torró d'Agramunt", Franţa a transmis Comisiei o cerere de înregistrare ca denumire de origine a denumirii "Morbier", Austria a transmis Comisiei o cerere de înregistrare ca denumire de origine a denumirii "Gailtaler Speck", iar Grecia a transmis Comisiei o cerere de înregistrare ca denumire de origine a denumirii "Ulei de măsline extra virgin Thrapsano".</p>
        <p>(2) S-a constatat, în conformitate cu articolul 6 alin. (1) din regulamentul menţionat anterior, că acestea sunt conforme cu regulamentul respectiv, şi anume că ele conţin toate elementele prevăzute la articolul 4.</p>
        <p>(3) Nu a fost transmisă Comisiei nici o declaraţie de obiecţie, în sensul articolului 7 din Regulamentul (CEE) nr. 2081/92, în urma publicării în Jurnalul Oficial al Comunităţilor Europene3 a denumirilor care figurează în anexa la prezentul regulament.</p>
        <p>(4) Prin urmare, aceste denumiri pot fi înscrise în "Registrul denumirilor de origine protejate şi al indicaţiilor geografice protejate" şi deci protejate la nivel comunitar ca denumire de origine protejată sau indicaţie geografică protejată.</p>
        <p>(5) Anexa la prezentul regulament completează anexa la Regulamentul Comisiei nr. 2400/964, modificat ultima dată de Regulamentul (CE) nr. 1097/20025,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>Anexa la Regulamentul (CE) nr. 2400/96 se completează cu denumirile care figurează în anexa la prezentul regulament, iar aceste denumiri se înscriu în Registrul denumirilor de origine protejate şi al indicaţiilor geografice protejate ca denumire de origine protejată (DOP) sau indicaţie geografică protejată (IGP), prevăzut la articolul 6 alin. (3) din Regulamentul (CEE) nr. 2081/92.</p>
        <p>Articolul 2</p>
        <p>Prezentul regulament intră în vigoare în a douăzecea zi de la publicarea în Jurnalul Oficial al Comunităţilor Europene.</p>
        <p>Prezentul regulament este obligatoriu în toate elementele sale şi se aplică direct în toate statele membre.</p>
      </div>
      <div type="signature">
        <p>Adoptat la Bruxelles, 10 iulie 2002.</p>
        <p>Pentru Comisie</p>
        <p>FRANZ FISCHLER</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>PRODUSE DIN ANEXA I LA TRATAT DESTINATE CONSUMULUI UMAN</p>
        <p>Produse pe bază de carne</p>
        <p>AUSTRIA</p>
        <p>Gailtaler Speck (IGP)</p>
        <p>Brânzeturi</p>
        <p>FRANŢA</p>
        <p>Morbier (DOP)</p>
        <p>SPANIA</p>
        <p>Queso Palmero sau Queso de la Palma (DOP)</p>
        <p>Uleiuri şi grăsimi</p>
        <p>GRECIA</p>
        <p>Ulei de măsline extra virgin Thrapsano (DOP)</p>
        <p>PRODUSE ALIMENTARE MENŢIONATE ÎN ANEXA I LA REGULAMENTUL (CEE) NR. 2081/92</p>
        <p>Produse de brutărie, patiserie, cofetărie sau biscuiţi</p>
        <p>SPANIA</p>
        <p>Turrón de Agramunt sau Torró d'Agramunt (IGP)</p>
        <p>1 JO L 208, 24.7.1992, p. 1.</p>
        <p>2 JO L 324, 21.12.2000, p. 26.</p>
        <p>3 JO C 327, 22. 11.2001, p. 11 (Gailtaler Speck).</p>
        <p>JO C 319, 14.11.2001, p. 3 (Turrón de Agramunt sau Torró d'Agramunt).</p>
        <p>JO C 319, 14.11.2001, p. 7 (Queso Palmero sau Queso de la Palma).</p>
        <p>JO C 270, 25.9.2001, p. 4 (Morbier).</p>
        <p>JO C 241, 29.8.2001, p. 12 (Ulei de măsline extra virgin Thrapsano).</p>
        <p>4 JO L 327, 18.12.1996, p. 11.</p>
        <p>5 JO L 166, 25.6.2002, p. 8.</p>
      </div>
    </body>
</html>
