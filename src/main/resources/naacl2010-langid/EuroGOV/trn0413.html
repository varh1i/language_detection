<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o 626/2003, annettu 3 päivänä huhtikuuta 2003, kolmansista maista tuotavan mallasohran yhteisön tariffikiintiöiden avaamisesta ja hallinnointitavasta sekä neuvoston asetuksen (ETY) N:o 1766/92 säännöksistä poikkeamisesta annetun asetuksen (EY) N:o 2377/2002 muuttamisesta</head>
      <div type="body">
        <p>Komission asetus (EY) N:o 626/2003,</p>
        <p>annettu 3 päivänä huhtikuuta 2003,</p>
        <p>kolmansista maista tuotavan mallasohran yhteisön tariffikiintiöiden avaamisesta ja hallinnointitavasta sekä neuvoston asetuksen (ETY) N:o 1766/92 säännöksistä poikkeamisesta annetun asetuksen (EY) N:o 2377/2002 muuttamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon vilja-alan yhteisestä markkinajärjestelystä 30 päivänä kesäkuuta 1992 annetun neuvoston asetuksen (ETY) N:o 1766/92(1), sellaisena kuin se on viimeksi muutettuna asetuksella (EY) N:o 1666/2000(2), ja erityisesti sen 12 artiklan 1 kohdan,</p>
        <p>ottaa huomioon Euroopan yhteisön ja Amerikan yhdysvaltojen välisen sopimuksen tekemisestä kirjeenvaihtona tullitariffeja ja kauppaa koskevan yleissopimuksen (GATT) liitteenä olevassa CXL-luettelossa mainittujen viljaa koskevien myönnytysten muuttamisen osalta 19 päivänä joulukuuta 2002 tehdyn neuvoston päätöksen(3) ja erityisesti sen 2 artiklan,</p>
        <p>ottaa huomioon Euroopan yhteisön ja Kanadan välisen sopimuksen tekemisestä kirjeenvaihtona tullitariffeja ja kauppaa koskevan yleissopimuksen (GATT) XXVIII artiklan mukaisesti tullitariffeja ja kauppaa koskevan yleissopimuksen (GATT) sopimuksen liitteenä olevassa CXL-luettelossa mainittujen viljaa koskevien myönnytysten muuttamisen osalta 19 päivänä joulukuuta 2002 tehdyn neuvoston päätöksen(4) ja erityisesti sen 2 artiklan,</p>
        <p>sekä katsoo seuraavaa:</p>
        <p>(1) Komission asetuksella (EY) N:o 2377/2002(5), sellaisena kuin se on muutettuna asetuksella (EY) N:o 159/2003(6), avataan HS-nimikkeeseen 1003 00 kuuluvan mallasohran 50000 tonnin tuontitariffikiintiö. Kyseisen asetuksen 7 artiklan 2 kohdassa, joka koskee vakuuksia, säädetään, että vakuuksien menettäminen voidaan välttää silloin, kun tuojat voivat esittää uuden tuontitodistuksen komission asetuksella (EY) N:o 2376/2002(7), sellaisena kuin se on muutettuna asetuksella (EY) N:o 539/2003(8), hallinnoitavan ohrakiintiön osalta.</p>
        <p>(2) Ottaen huomioon, että tällaisesta mahdollisuudesta aiheutuu tullihallinnolle useita käytännön ongelmia ja että se luo tilaisuuksia kyseisen tariffikiintiön väärinkäyttöön, tämä säännös on aiheellista poistaa.</p>
        <p>(3) Jotta voitaisiin ratkaista käytännön ongelmat, jotka liittyvät mallasohran tuonnin tullikohteluun silloin, kun mukana seuraa vaatimustenmukaisuustodistus, on tarpeen muuttaa kyseisessä asetuksessa vahvistettuja tuontitodistusmenettelyä koskevia säännöksiä mallasohran osalta.</p>
        <p>(4) Tavallisen vehnän ja ohran tariffikiintiöiden osalta on tärkeää yhdenmukaistaa hakemusten jättöpäivät kaikissa jäsenvaltioissa kansallisten vapaapäivien osalta. Samoja säännöksiä olisi sovellettava myös mallasohran tariffikiintiöön.</p>
        <p>(5) Asetus (EY) N:o 2377/2002 olisi tämän vuoksi muutettava vastaavasti.</p>
        <p>(6) Tässä asetuksessa säädetyt toimenpiteet ovat viljan hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Muutetaan asetus (EY) N:o 2377/2002 seuraavasti:</p>
        <p>1) Korvataan 7 artiklan 2 kohta seuraavasti:</p>
        <p>%quot%2. Jos tämän asetuksen 5 ja 6 artiklassa tarkoitetut laatuvaatimukset ja/tai jalostusedellytykset eivät täyty, asetuksen (EY) N:o 1162/95 10 artiklan a alakohdassa tarkoitettu tuontitodistukseen liittyvä vakuus ja tämän asetuksen 6 artiklan 2 kohdan b alakohdassa tarkoitettu lisävakuus menetetään.%quot%</p>
        <p>2) Poistetaan 8 artiklan viimeisestä virkkeestä ilmaus %quot%ja allekirjoitukset%quot%.</p>
        <p>3) Korvataan 9 artiklan 2 kohdan ensimmäinen alakohta seuraavasti:</p>
        <p>%quot%2. Toimivaltaisten viranomaisten on todistushakemusten jättöpäivänä toimitettava komissiolle faksitse liitteessä II annetun mallin mukainen tiedonanto sekä ilmoitettava tuontitodistushakemuksissa mainittava kokonaismäärä viimeistään kello 18.00 Brysselin aikaa.%quot%</p>
        <p>2 artikla</p>
        <p>Tämä asetus tulee voimaan kolmantena päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 3 päivänä huhtikuuta 2003.</p>
        <p>Komission puolesta</p>
        <p>Franz Fischler</p>
        <p>Komission jäsen</p>
        <p>(1) EYVL L 181, 1.7.1992, s. 21.</p>
        <p>(2) EYVL L 193, 29.7.2000, s. 1.</p>
        <p>(3) Ei vielä julkaistu virallisessa lehdessä.</p>
        <p>(4) Ei vielä julkaistu virallisessa lehdessä.</p>
        <p>(5) EYVL L 358, 31.12.2002, s. 95.</p>
        <p>(6) EYVL L 25, 30.1.2003, s. 37.</p>
        <p>(7) EYVL L 358, 31.12.2002, s. 92.</p>
        <p>(8) EUVL L 80, 27.3.2003, s. 21.</p>
      </div>
    </body>
</html>
