<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%1319/2006, annettu 5 p%auml%iv%auml%n%auml% syyskuuta 2006 , tietyist%auml% j%auml%senvaltioiden ja komission vastavuoroisista ilmoituksista sianliha-alalla (kodifioitu toisinto)</head>
      <div type="body">
        <p>Komission asetus (EY) N:o 1319/2006,</p>
        <p>annettu 5 päivänä syyskuuta 2006,</p>
        <p>tietyistä jäsenvaltioiden ja komission vastavuoroisista ilmoituksista sianliha-alalla</p>
        <p>(kodifioitu toisinto)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon sianliha-alan yhteisestä markkinajärjestelystä 29 päivänä lokakuuta 1975 annetun neuvoston asetuksen (ETY) N:o 2759/75 [1], ja erityisesti sen 22 artiklan,</p>
        <p>sekä katsoo seuraavaa:</p>
        <p>(1) Tietyistä jäsenvaltioiden ja komission vastavuoroisista ilmoituksista sianliha-alalla ja asetuksen (ETY) N:o 2330/74 kumoamisesta 13 päivänä joulukuuta 1979 annettua komission asetusta (ETY) N:o 2806/79 [2] on muutettu huomattavilta osilta [3]. Sen vuoksi olisi selkeyden ja järkeistämisen takia kodifioitava mainittu asetus.</p>
        <p>(2) Asetuksen (ETY) N:o 2759/75 22 artiklassa säädetään, että jäsenvaltiot ja komissio ilmoittavat toisilleen mainitun asetuksen soveltamiseen tarvittavat tiedot. Tarvittavien tietojen saamiseksi ajoissa ja yhdenmukaisina markkinajärjestelyn toteuttamiseksi olisi jäsenvaltioille tässä asiassa asetettavat velvoitteet määriteltävä tarkemmin.</p>
        <p>(3) Asetuksen (ETY) N:o 2759/75 3 artiklassa säädettyjen interventiotoimenpiteiden soveltaminen vaatii markkinoiden tarkkaa tuntemusta. Teurastetun sian hinnan vertailemiseksi mahdollisimman hyvin edellytyksin olisi otettava huomioon kaupan pitämisen vaiheesta, johon teurastetun sian keskihinta viittaa, 24 päivänä heinäkuuta 2006 annetun komission asetuksen (EY) N:o 1128/2006 [4] mukaisesti määritetyt noteeraukset. Porsaiden hintaa varten olisi oltava käytettävissä markkinoiden näkymien arviointiin tarvittavat tiedot erityisesti jatkuvasti luotettavan kuvan ylläpitämiseksi markkinoista sekä interventiotoimenpiteiden valmistelemiseksi ajoissa.</p>
        <p>(4) On mahdollista, ettei komissio saa noteerauksia. On tarpeen välttää se, että noteerauksen puuttuminen aiheuttaa komission laskemien markkinahintojen epätavallisen kehittymisen. Olisi siis säädettävä puuttuvan noteerauksen tai puuttuvien noteerausten korvaamisesta viimeisellä käytettävissä olevalla noteerauksella. Viimeisen noteerauksen käyttö ei kuitenkaan ole enää mahdollista sellaisen tietyn noteerauksettoman ajanjakson jälkeen, jolloin tilannetta kyseisillä markkinoilla voidaan pitää epätavallisena.</p>
        <p>(5) Mahdollisimman täsmällisen markkinatiedon saamiseksi on suotavaa, että komissiolla on säännölliset tiedot muista sianliha-alan tuotteista sekä muista jäsenvaltioiden tiedossa mahdollisesti olevista seikoista.</p>
        <p>(6) Tässä asetuksessa säädetyt toimenpiteet ovat sianlihan hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>1. Jäsenvaltioiden on ilmoitettava viimeistään kunkin viikon torstaina komissiolle edellisen viikon:</p>
        <p>a) asetuksen (EY) N:o 1128/2006 mukaisesti määritetyt noteeraukset;</p>
        <p>b) porsaita koskevat edustavat noteeraukset keskimäärin 20 kilon elopainoiselle porsaalle.</p>
        <p>2. Jos komissio ei saa yhtä tai useampia noteerauksia, se käyttää viimeksi saatua noteerausta. Jos noteeraus tai noteeraukset puuttuvat kolmelta peräkkäiseltä viikolta, komissio ei enää kirjaa kyseistä noteerausta tai kyseisiä noteerauksia.</p>
        <p>2 artikla</p>
        <p>Jäsenvaltioiden on ilmoitettava kerran kuukaudessa komissiolle edellisen kuukauden keskihinnat neuvoston asetuksen (ETY) N:o 3220/84 [5] 3 artiklan 2 kohdassa tarkoitetuille kauppaluokkien E–P sianruhoille.</p>
        <p>3 artikla</p>
        <p>Jäsenvaltioiden on ilmoitettava komission pyynnöstä seuraavat tiedot, jos ne ovat niiden käytettävissä, asetuksen (ETY) N:o 2759/75 alaisista tuotteista:</p>
        <p>a) jäsenvaltioiden markkinahinnat kolmansista maista tuoduille tuotteille;</p>
        <p>b) kolmansien maiden edustavilla markkinoilla käytetyt hinnat.</p>
        <p>4 artikla</p>
        <p>Komissio käyttää hyväkseen jäsenmaiden lähettämiä tietoja ja ilmoittaa ne sianlihan hallintokomitealle.</p>
        <p>5 artikla</p>
        <p>Kumotaan asetus (ETY) N:o 2806/79.</p>
        <p>Viittauksia kumottuun asetukseen pidetään viittauksina tähän asetukseen liitteessä II olevan vastaavuustaulukon mukaisesti.</p>
        <p>6 artikla</p>
        <p>Tämä asetus tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 5 päivänä syyskuuta 2006.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 282, 1.11.1975, s. 1. Asetus sellaisena kuin se on viimeksi muutettuna asetuksella (EY) N:o 1913/2005 (EUVL L 307, 25.11.2005, s. 2).</p>
        <p>[2] EYVL L 319, 14.12.1979, s. 17. Asetus sellaisena kuin se on viimeksi muutettuna asetuksella (ETY) N:o 3574/86 (EYVL L 331, 25.11.1986, s. 9).</p>
        <p>[3] Katso liite I.</p>
        <p>[4] EUVL L 201, 25.7.2006, s. 6.</p>
        <p>[5] EYVL L 301, 20.11.1984, s. 1.</p>
        <p>--------------------------------------------------</p>
      </div>
      <div type="annex">
        <p>LIITE I</p>
        <p>Kumottu asetus ja sen muutos</p>
        <p>Komission asetus (ETY) N:o 2806/79 | (EYVL L 319, 14.12.1979, s. 17) |</p>
        <p>Komission asetus (ETY) N:o 3574/86 | (EYVL L 331, 25.11.1986, s. 9) |</p>
        <p>--------------------------------------------------</p>
        <p>LIITE II</p>
        <p>VASTAAVUUSTAULUKKO</p>
        <p>Asetus (ETY) N:o 2806/79 | Tämä asetus |</p>
        <p>1 artikla | 1 artikla |</p>
        <p>2 artiklan johdantolause ja ensimmäinen luetelmakohta | 2 artikla |</p>
        <p>2 artiklan toinen luetelmakohta | — |</p>
        <p>3 ja 4 artikla | 3 ja 4 artikla |</p>
        <p>5 artikla | — |</p>
        <p>— | 5 artikla |</p>
        <p>6 artikla | 6 artikla |</p>
        <p>— | Liite I |</p>
        <p>— | Liite II |</p>
        <p>--------------------------------------------------</p>
      </div>
    </body>
</html>
