<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL COMISIEI (CE) nr. 1900/2000</p>
        <p>din 7 septembrie 2000</p>
        <p>de modificare a Regulamentului (CE) nr. 2342/1999 privind stabilirea modalităţilor detaliate de aplicare a regimurilor de acordare de prime în sectorul cărnii de vită şi mânzat</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul Comisiei (CE) nr. 1254/1999 din 17 mai 1999 privind organizarea comună a pieţei cărnii de vită şi mânzat (1), în special art. 11 alin. (5), art. 13 alin. (5), art. 20 şi cea de-a doua liniuţă a art. 50,</p>
        <p>întrucât:</p>
        <p>(1) În sensul plăţii de extensivizare prevăzute la art. 32 din Regulamentul Comisiei (CE) nr. 2342/1999 din 28 octombrie 1999 prin care se stabilesc modalităţi detaliate de aplicare a Regulamentului Consiliului (CE) nr. 1254/1999 privind organizarea comună a pieţei cărnii de vită şi mânzat cu privire la regimul de premiere(2), modificat de Regulamentul (CE) nr. 1042/2000 (3), trebuie stabilită o densitate de stocare a exploataţiei în funcţie de numărul de bovine masculi, vaci şi juninci prezente în respectiva exploataţie în cursul anului calendaristic vizat. În caz de epizootie, dacă autorităţile veterinare competente interzic orice ieşire în afara unităţii de producţie, nici un animal nu poate să părăsească unitatea cu excepţia celor care urmează să fie sacrificate. Aceste animale sunt luate în calcul în scopul stabilirii densităţii stocului exploataţiei şi, ca urmare, producătorul poate fi exclus de pe lista celor eligibili pentru plata de extensificare. Prin urmare, pentru ca un producător harnic să nu fie penalizat pentru o situaţie independentă de voinţa sa, din momentul introducerii noilor regimuri de premiere trebuie aplicat un coeficient de ajustare a preţului global la numărul de unităţi de şeptel înregistrat în exploataţie în perioada respectivă, la care se adaugă numărul de zile necesar pentru îndepărtarea animalelor, astfel încât să poată fi determinată densitatea stocului, cu condiţia respectării anumitor obligaţii de către producător şi fără ca principiul extensificării să fie afectat.</p>
        <p>(2) În art. 4 din Regulamentul Consiliului (CEE) nr. 3950/92 din 28 decembrie 1992 privind stabilirea unei taxe suplimentare în sectorul laptelui şi produselor lactate (4), modificat prin Regulamentul Comisiei (CE) nr. 749/2000 (5) , şi în art. 16 alin. (3) din Regulamentul Consiliului (CE) nr. 1255/1999 din 17 mai 1999 privind organizarea comună a pieţei laptelui şi produselor lactate (1), modificat prin Regulamentul (CEE) nr. 1670/2000 (2) se foloseşte termenul "disponibil" pentru a se desemna cantitatea individuală de lapte de referinţă. Prin contrast, în art. 32 alin. (8) lit. (a) din Regulamentul (CE) nr. 2342/1999 se foloseşte termenul "atribuit" atunci când se face referire la acelaşi criteriu. Din motive de claritate juridică, trebuie folosit acelaşi termen când se face referire la acelaşi criteriu. Ca urmare, trebuie clarificată chestiunea formulării pentru a putea fi aplicată de la momentul introducerii noilor regimuri de premiere.</p>
        <p>(3) Conform prevederilor referitoare la prima de sacrificare, durata limită maximă de şase luni pentru depunerea cererii de acordare a ajutorului de "şeptel" prevăzută în art. 35 alin. (1) din Regulamentul (CE) nr. 2342/1999 s-a dovedit a fi inadecvată din cauza problemelor întâmpinate în gestionarea acestei măsuri în primul an de aplicare, în special în privinţa operării bazei de date informatizate. În consecinţă, pentru animalele sacrificate sau exportate în primele luni ale anului 2000, statele membre trebuie să beneficieze de posibilitatea de a prelungi această durată limită, din momentul introducerii noilor regimuri de premiere, şi de a stabili o dată pentru încheierea respectivei prelungiri.</p>
        <p>(4) În cazuri speciale, respectiv pentru primele de sacrificare şi primele acordate pentru vacilor care alăptează, art. 41 din Regulamentul (CE) 2342/1999 prevede posibilitatea ca producătorii să primească anticipat un anumit procent din valoarea ajutorului. Această posibilitate nu este valabilă în cazul plăţilor suplimentare prevăzute la art. 14 din Regulamentul (CE) nr. 1254/1999. Pentru a facilita o corectă administrare a plăţii respectivelor sume, statele membre trebuie să beneficieze de dreptul de a achita un avans maxim pentru plăţile suplimentare.</p>
        <p>(5) Art. 43 din Regulamentul (CE) nr. 2342/1999 stabileşte regula care se aplică convertirii în moneda naţională a valorii primelor şi plăţii de extensificare. Pentru o mai mare claritate şi consecvenţă la includerea plăţilor suplimentare în buget, regula susmenţionată trebuie aplicată şi acestor plăţi.</p>
        <p>(6) Numărul de vaci de lapte eligibile pentru plata de extensificare acordată producătorilor ale căror exploataţii se află în zone montane, conform art. 13 alin. (4) al Regulamentului (CE) nr. 1254/1999, se stabileşte prin art. 32 alin. (8) din Regulamentul (CE) nr. 2342/1999. Conform dispoziţiilor acestui articol, acest număr este echivalent cu numărul de vaci de lapte necesar pentru producerea cantităţii individuale de lapte de referinţă atribuită producătorului la data de 31 martie anterioară începutului perioadei de 12 luni de aplicare a taxei suplimentare care începe în anul calendaristic vizat. Producătorii din zona montană care au atât vaci de lapte eligibile pentru acordarea plăţii de extensificare, cât şi animale eligibile pentru acordarea altor plăţi directe, pot fi obligaţi să se raporteze la două date diferite pentru stabilirea cantităţilor individuale de lapte de referinţă. În acest caz trebuie prevăzute măsuri speciale, în conformitate cu dispoziţiile art. 50 din Regulamentul (CE) nr. 1254/1999, pentru a simplifica gestionarea respectivului regim şi aplicarea sa de către producătorii vizaţi. După cum se prevede deja la art. 44a din Regulamentul (CE) nr. 2342/1999 pentru alte situaţii, statele membre implicate trebuie să aibă posibilitatea de a stabili data de 1 aprilie ca dată de referinţă pentru calcularea numărului de vaci de lapte necesar pentru producerea cantităţii individuale de lapte de referinţă atribuită respectivului producător. Această măsură se aplică începând cu anul 2001 până la sfârşitul anului 2004, data efectivă de aplicare a plăţilor directe în sectorul laptelui şi a produselor lactate.</p>
        <p>(7) Măsurile prevăzute de prezentul regulament sunt în conformitate cu avizul Comitetului de gestiune pentru sectorul cărnii de vită şi mânzat,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>Regulamentul (CE) 2342/1999 se modifică prin prezentul regulament, după cum urmează:</p>
        <p>1. La art. 32:</p>
        <p>1. În alin. 8 lit. (a), cuvântul "atribuit" se înlocuieşte cu "disponibil".</p>
        <p>2. Se introduce următorul paragraf:</p>
        <p>"11. În cazul în care autorităţile veterinare competente decid că nici un animal nu trebuie să părăsească unitatea producătoare, cu excepţia celor care urmează să fie sacrificate, numărul de unităţi şeptel înregistrat în cadrul respectivei exploataţii se va înmulţi cu coeficientul 0,8, în vederea aplicării dispoziţiilor prezentului articol.</p>
        <p>Acestă măsură se limitează la intervalul de aplicare a deciziei susmenţionate, plus 20 de zile, cu condiţia ca producătorul să informeze în scris autorităţile competente, în termen de 10 zile lucrătoare de la respectiva decizie, cu privire la prezenţa animalelor vizate şi să ia toate măsurile necesare pentru a preveni şi/sau limita apariţia cazurilor de epizootie".</p>
        <p>2. La finalul celui de-al doilea paragraf al art. 35 alin. (1) se adăugă următorul text:</p>
        <p>"Pentru anul 2000, statele membre pot decide dacă, pentru animalele sacrificate sau exportate în primul trimestru, durata limita stabilită pentru depunerea cererilor de acordare a ajutorului trebuie prelungită până la data de 30 septembrie 2000, cel mai târziu."</p>
        <p>3. La art. 41:</p>
        <p>1. La alin. 1 se inserează un al treilea paragraf după cum urmează:</p>
        <p>"În plus, în baza verificărilor administrative şi de la faţa locului, statele membre pot decide să acorde producătorilor un avans de maximum 60% din valoarea plăţilor suplimentare prevăzute la art. 14 din Regulamentului (CE) nr. 1254/1999. "</p>
        <p>2. La alin. 1, ultimul paragraf se înlocuieşte cu următorul:</p>
        <p>"Avansul nu poate fi achitat înaintea datei de 16 octombrie a anului calendaristic pentru care se solicită prima sau pentru care se acordă plata suplimentară".</p>
        <p>3. Alin. 2 se înlocuieşte cu următorul:</p>
        <p>"2. Plata finală a primei sau a plăţii suplimentare este o sumă egală cu diferenţa dintre avansul acordat şi valoarea primei sau a plăţii suplimentare la care are dreptul respectivul producător."</p>
        <p>4. Art. 43 se înlocuieşte cu următorul:</p>
        <p>"Articolul 43</p>
        <p>Convertirea în moneda naţională</p>
        <p>Convertirea în moneda naţională a sumelor care reprezintă prime, plăţi de extensificare şi plăţi suplimentare se face conform unei medii calculată pro rata temporis a ratelor de schimb aplicabile în luna decembrie anterioară anului de alocare stabilit conform dispoziţiilor art. 42."</p>
        <p>5. La art. 44a:</p>
        <p>1. Teza "şi 31 alin. (2) lit. (a)" se înlocuieşte cu:</p>
        <p>"31 alin. (2) lit. (a) şi 32 alin. (8) lit. (a)".</p>
        <p>2. Se adăugă a treia liniuţă, după cum urmează:</p>
        <p>" - numărul vacilor de lapte, în vederea acordării plăţii de extensificare pentru vacile de lapte existente în cadrul exploataţiilor aflate în zonele montane".</p>
        <p>Articolul 2</p>
        <p>Prezentul regulament intră în vigoare în cea de-a şaptea zi de la data publicării sale în "Jurnalul Oficial al Comunităţilor Europene".</p>
        <p>Prezentul regulament se aplică de la data intrării în vigoare. Totuşi,</p>
        <p>* art. 1 alin. (1) şi (2) se aplică de la data de 1 ianuarie 2000. Totuşi, pentru obligaţia de informare la care se face referire la pct. 2 din art. 1 alin. (1), privind cazurile apărute înaintea intrării în vigoare a prezentului regulament, perioada limită de 10 zile începe la data respectivei intrări în vigoare.</p>
        <p>* art. 1 alin. (5) se aplică de la data de 1 ianuarie 2001.</p>
        <p>Prezentul regulament are caracter obligatoriu şi este direct aplicabil în toate statele membre.</p>
      </div>
      <div type="signature">
        <p>Adoptat la Bruxelles, 7 septembrie 2000.</p>
        <p>Pentru Comisie,</p>
        <p>Franz FISCHLER</p>
        <p>Membru al Comisiei,</p>
        <p>(1) JO L 160, 26.06.1969, p. 21.</p>
        <p>(2) JO L 281, 04.11.1999, p. 30.</p>
        <p>(3) JO L 118, 19.05.2000, p. 4.</p>
        <p>(4) JO L 405, 31.12.1992, p. 1.</p>
        <p>(5) JO L 90, 12.04.2000, p. 4.</p>
        <p>(1) JO L 160, 26.06.1999, p. 48.</p>
        <p>(2) JO L 90, 12.04.2000, p. 4.</p>
      </div>
    </body>
</html>
