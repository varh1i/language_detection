<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2003/385/EG: Beschikking van de Commissie van 28 mei 2003 houdende tweede wĳziging van Beschikking 2003/56/EG tot vaststelling van gezondheidscertificaten voor de invoer van levende dieren en dierlĳke producten uit Nieuw-Zeeland (Voor de EER relevante tekst) (kennisgeving geschied onder nummer C(2003) 1788)</head>
      <div type="body">
        <p>Beschikking van de Commissie</p>
        <p>van 28 mei 2003</p>
        <p>houdende tweede wijziging van Beschikking 2003/56/EG tot vaststelling van gezondheidscertificaten voor de invoer van levende dieren en dierlijke producten uit Nieuw-Zeeland</p>
        <p>(kennisgeving geschied onder nummer C(2003) 1788)</p>
        <p>(Voor de EER relevante tekst)</p>
        <p>(2003/385/EG)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Besluit 97/132/EG van de Raad van 17 december 1996 betreffende de sluiting van de Overeenkomst tussen de Europese Gemeenschap en Nieuw-Zeeland inzake sanitaire maatregelen voor de handel in levende dieren en dierlijke producten(1), laatstelijk gewijzigd bij Besluit 1999/837/EG(2), en met name op artikel 4,</p>
        <p>Gelet op Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen en varkens, schapen en geiten, van vers vlees of van vleesproducten uit derde landen(3), laatstelijk gewijzigd bij Verordening (EG) nr. 1452/2001(4), en met name op artikel 11, lid 2, en artikel 22, lid 2, alsmede op de overeenkomstige bepalingen van andere richtlijnen tot vaststelling van gezondheidsvoorschriften en modelcertificaten voor de invoer van levende dieren en van dierlijke producten uit derde landen,</p>
        <p>Overwegende hetgeen volgt:</p>
        <p>(1) Bij Beschikking 2003/56/EG van de Commissie van 24 januari 2003 tot vaststelling van gezondheidscertificaten voor de invoer van levende dieren en dierlijke producten uit Nieuw-Zeeland(5), laatstelijk gewijzigd bij Beschikking 2003/331/EG(6), zijn de certificeringseisen en de modellen van de officiële gezondheidscertificaten voor de invoer van levende dieren en van dierlijke producten uit Nieuw-Zeeland vastgesteld.</p>
        <p>(2) Om de overschakeling naar de nieuwe officiële gezondheidscertificaten te vergemakkelijken, voorziet Beschikking 2003/56/EG in een overgangsperiode van ten hoogste 90 dagen. Die overgangsperiode is verlengd met 30 dagen om de aanbevelingen die het gezamenlijk comité van beheer voor de overeenkomst in zijn vergadering van 27 en 28 februari 2003 heeft gedaan met betrekking tot bepaalde wijzigingen van de bijlagen bij de overeenkomst, ten uitvoer te kunnen leggen.</p>
        <p>(3) Tussen de partijen bij de overeenkomst wordt momenteel overleg gepleegd met betrekking tot de draagwijdte van de aanbevelingen van het comité. Ook de procedure voor het wijzigen van de bijlagen bij de overeenkomst moet worden verduidelijkt.</p>
        <p>(4) De looptijd van de bij Beschikking 2003/56/EG vastgestelde overgangsperiode moet bijgevolg worden verlengd tot en met 30 september 2003.</p>
        <p>(5) Beschikking 2003/56/EG moet dienovereenkomstig worden gewijzigd.</p>
        <p>(6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid,</p>
        <p>HEEFT DE VOLGENDE BESCHIKKING GEGEVEN:</p>
        <p>Artikel 1</p>
        <p>Artikel 4 van Beschikking 2003/56/EG wordt vervangen door:</p>
        <p>%quot%Artikel 4</p>
        <p>Gedurende een overgangsperiode die afloopt op 30 september 2003, mogen de lidstaten de invoer van levende dieren en dierlijke producten die zijn genoemd in bijlage I, toestaan met toepassing van de voorheen geldende modelcertificaten.%quot%.</p>
        <p>Artikel 2</p>
        <p>Deze beschikking is van toepassing met ingang van 1 juni 2003.</p>
        <p>Artikel 3</p>
        <p>Deze beschikking is gericht tot de lidstaten.</p>
      </div>
      <div type="signature">
        <p>Gedaan te Brussel, 28 mei 2003.</p>
        <p>Voor de Commissie</p>
        <p>David Byrne</p>
        <p>Lid van de Commissie</p>
        <p>(1) PB L 57 van 26.2.1997, blz. 4.</p>
        <p>(2) PB L 332 van 23.12.1999, blz. 1.</p>
        <p>(3) PB L 302 van 31.12.1972, blz. 24.</p>
        <p>(4) PB L 198 van 21.7.2001, blz. 11.</p>
        <p>(5) PB L 22 van 25.1.2003, blz. 38.</p>
        <p>(6) PB L 116 van 13.5.2003, blz. 24.</p>
      </div>
    </body>
</html>
