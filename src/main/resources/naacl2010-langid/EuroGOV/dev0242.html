<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr.%nbsp%346/2006 van de Commissie van 27 februari 2006 houdende opening van een preferentieel tariefcontingent voor de invoer van ruwe rietsuiker van oorsprong uit de ACS-staten met het oog op de voorziening van de raffinaderijen in de periode van 1 maart tot en met 30 juni 2006</head>
      <div type="body">
        <p>Verordening (EG) nr. 346/2006 van de Commissie</p>
        <p>van 27 februari 2006</p>
        <p>houdende opening van een preferentieel tariefcontingent voor de invoer van ruwe rietsuiker van oorsprong uit de ACS-staten met het oog op de voorziening van de raffinaderijen in de periode van 1 maart tot en met 30 juni 2006</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 1260/2001 van de Raad van 19 juni 2001 houdende een gemeenschappelijke ordening der markten in de sector suiker [1], en met name op artikel 39, lid 6,</p>
        <p>Overwegende hetgeen volgt:</p>
        <p>(1) In artikel 39, lid 1, van Verordening (EG) nr. 1260/2001 is bepaald dat, met het oog op een adequate voorziening van de raffinaderijen in de Gemeenschap, tijdens de verkoopseizoenen 2001/2002 tot en met 2005/2006 een bijzonder, verlaagd recht wordt toegepast bij invoer van ruwe rietsuiker van oorsprong uit staten waarmee de Gemeenschap preferentiële leveringsovereenkomsten heeft gesloten. Tot nu toe heeft de Gemeenschap bij Besluit 2001/870/EG van de Raad [2] dergelijke overeenkomsten gesloten met enerzijds de staten in Afrika, het Caribische gebied en de Stille Oceaan (ACS-staten) die vermeld zijn in Protocol nr. 3 betreffende ACS-suiker dat hoort bij bijlage V bij de Partnerschapovereenkomst ACS-EG [3] en anderzijds de Republiek India.</p>
        <p>(2) In de bij Besluit 2001/870/EG gesloten overeenkomsten in de vorm van een briefwisseling is bepaald dat de betrokken raffinaderijen een minimumaankoopprijs moeten betalen die gelijk is aan de gegarandeerde prijs voor ruwe suiker, verminderd met de voor het betrokken verkoopseizoen vastgestelde aanpassingssteun. Bijgevolg moet deze minimumprijs worden vastgesteld, met inachtneming van de voor het verkoopseizoen 2005/2006 geldende elementen.</p>
        <p>(3) Overeenkomstig artikel 39 van Verordening (EG) nr. 1260/2001 wordt aan de hand van een jaarlijkse communautaire voorzieningsbalans vastgesteld hoeveel bijzondere preferentiële suiker moet worden ingevoerd.</p>
        <p>(4) Uit deze voorzieningsbalans blijkt dat ruwe suiker moet worden ingevoerd en dat voor het verkoopseizoen 2005/2006 tariefcontingenten met een bijzonder, verlaagd recht, zoals bedoeld in de genoemde overeenkomsten, moeten worden geopend om gedurende een deel van voornoemd verkoopseizoen in de behoeften van de raffinaderijen in de Gemeenschap te voorzien.</p>
        <p>(5) Bij Verordening (EG) nr. 978/2005 van de Commissie [4] zijn dergelijke contingenten geopend voor de periode van 1 juli 2005 tot en met 28 februari 2006.</p>
        <p>(6) Aangezien de productieramingen voor ruwe rietsuiker beschikbaar zijn voor het verkoopseizoen 2005/2006, is het dienstig een contingent te openen voor het tweede deel van dat verkoopseizoen.</p>
        <p>(7) Verordening (EG) nr. 1159/2003 van de Commissie van 30 juni 2003 tot vaststelling, voor de verkoopseizoenen 2003/2004, 2004/2005 en 2005/2006, van de uitvoeringsbepalingen voor de invoer van rietsuiker in het kader van bepaalde tariefcontingenten en preferentiële overeenkomsten en tot wijziging van de Verordeningen (EG) nr. 1464/95 en (EG) nr. 779/96 [5] moet van toepassing zijn op het nieuwe contingent.</p>
        <p>(8) Om de marktdeelnemers de gelegenheid te geven de hoeveelheden bijzondere preferentiële suiker waarvoor bij Verordening (EG) nr. 978/2005 twee tariefcontingenten zijn geopend voor de periode van 1 juli 2005 tot en met 28 februari 2006, volledig te benutten, moet de termijn voor het indienen van certificaataanvragen in het kader van de betrokken contingenten worden verlengd tot en met 30 juni 2006.</p>
        <p>(9) De in deze verordening vervatte maatregelen zijn in overeenstemming met het advies van het Comité van beheer voor suiker,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>Voor de periode van 1 maart tot en met 30 juni 2006 wordt in het kader van Besluit 2001/870/EG voor de invoer van voor raffinage bestemde ruwe rietsuiker van GN-code 17011110 een tariefcontingent van 60224 t, uitgedrukt in witte suiker, van oorsprong uit de ACS-staten die de bij voornoemd besluit goedgekeurde overeenkomst in de vorm van een briefwisseling hebben ondertekend, geopend.</p>
        <p>Artikel 2</p>
        <p>1. Het bij invoer van de in artikel 1 genoemde hoeveelheid toe te passen bijzondere verlaagde invoerrecht wordt vastgesteld op 0 EUR per 100 kg ruwe suiker van standaardkwaliteit.</p>
        <p>2. De door de raffinaderijen in de Gemeenschap te betalen minimumaankoopprijs wordt voor de in artikel 1 genoemde periode vastgesteld op 49,68 EUR per 100 kg ruwe suiker van standaardkwaliteit.</p>
        <p>Artikel 3</p>
        <p>Verordening (EG) nr. 1159/2003 is van toepassing op het bij de onderhavige verordening geopende tariefcontingent.</p>
        <p>Artikel 4</p>
        <p>Voor de in artikel 1, onder a) en b), van Verordening (EG) nr. 978/2005 vastgestelde hoeveelheden waarvoor nog geen invoercertificaataanvragen zijn ingediend vóór 1 maart 2006, mogen nog certificaataanvragen worden ingediend tot en met 30 juni 2006.</p>
        <p>Artikel 5</p>
        <p>Deze verordening treedt in werking op de derde dag volgende op die van haar bekendmaking in het Publicatieblad van de Europese Unie.</p>
        <p>Zij is van toepassing met ingang van 1 maart 2006.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 27 februari 2006.</p>
        <p>Voor de Commissie</p>
        <p>Mariann Fischer Boel</p>
        <p>Lid van de Commissie</p>
        <p>[1] PB L 178 van 30.6.2001, blz. 1. Verordening laatstelijk gewijzigd bij Verordening (EG) nr. 39/2004 van de Commissie (PB L 6 van 10.1.2004, blz. 16).</p>
        <p>[2] PB L 325 van 8.12.2001, blz. 21.</p>
        <p>[3] PB L 317 van 15.12.2000, blz. 3.</p>
        <p>[4] PB L 166 van 28.6.2005, blz. 3.</p>
        <p>[5] PB L 162 van 1.7.2003, blz. 25. Verordening laatstelijk gewijzigd bij Verordening (EG) nr. 568/2005 (PB L 97 van 15.4.2005, blz. 9).</p>
        <p>--------------------------------------------------</p>
      </div>
    </body>
</html>
