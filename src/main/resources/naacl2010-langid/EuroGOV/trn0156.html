<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>DECIZIA COMISIEI</p>
        <p>din 14 februarie 2001</p>
        <p>privind decizia posibilei includeri a anumitor substanţe active în anexa 1 la Directiva Consiliului 91/414/CEE</p>
        <p>(Notificată cu numărul C(2001) 374)</p>
        <p>(Text cu relevanţă pentru SEE)</p>
        <p>(2001/134/CE)</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Directiva Consiliului 91/414/CEE din 15 iulie 1991 privind introducerea pe piaţă1 a produselor fitofarmaceutice, modificată ultima dată de Directiva Comisiei 2000/80/CE2 (în continuare numită 'Directiva'),</p>
        <p>având în vedere Regulamentul Comisiei (CEE) nr. 3600/92 din 11 decembrie 1992, care stabileşte norme detaliate pentru punerea în aplicare a primei etape a programului de lucru menţionat în art. 8 alin. (2) din Directiva Consiliului 91/414/CEE privind introducerea pe piaţă a produselor fitofarmaceutice3, modificată ultima dată de Regulamentul Comisiei (CE) nr. 2266/20004, în special art. 7 alin. (3A) lit. (d) şi art. 7 alin. (4),</p>
        <p>întrucât:</p>
        <p>(1) Regulamentul Comisiei (CE) nr. 933/94 din 27 aprilie 1994, care stabileşte substanţele active din componenţa produselor fitofarmaceutice şi desemnează statele membre raportoare pentru aplicarea Regulamentului Comisiei nr. 3600/925, modificat ultima dată de Regulamentul (CE) nr. 2230/956, a identificat statele membre raportoare şi declaranţii pentru fiecare substanţă activă.</p>
        <p>(2) Art. 7 din Regulamentul (CEE) nr. 3600/92 prevede că, pentru fiecare substanţă activă pentru care a fost desemnat un raportor, un stat membru trebuie să examineze dosarele şi să înainteze Comisiei raportul propriei evaluări a informaţiilor prezentate de declaranţi, conform dispoziţiilor art. 6 alin. (1) din regulamentul menţionat.</p>
        <p>(3) În conformitate cu articolul de mai sus, după primirea rapoartelor statelor membre raportoare, Comisia le-a distribuit spre informare statelor membre şi s-a consultat cu experţi din statele membre, precum şi cu principalii declaranţi, potrivit dispoziţiilor art. 7 alin. (3) din Regulamentul (CEE) nr. 3600/92.</p>
        <p>(4) Evaluările efectuate pentru o serie de substanţe active arată că informaţiile prezentate nu sunt suficiente pentru a se stabili dacă, în condiţiile de utilizare propuse, produsele fitofarmaceutice care conţin substanţa activă respectivă satisfac, în general, cerinţele stabilite în art. 5 alin. (1) lit. (a) şi (b) din directivă. Prin urmare, în prezent nu este posibil să se decidă eventuala includere a acestor substanţe active în anexa I la directivă.</p>
        <p>(5) Art. 8 alin. (3) din directivă prevede aplicarea de către statele membre a cerinţelor art. 4 alin. (1) lit. (b) pct. (i) - (v) şi lit. (c) - (f), conform dispoziţiilor naţionale privind datele ce urmează a fi furnizate. Evaluările menţionate în motivul 4 nu au identificat preocupările care nu pot fi atenuate prin măsuri adecvate de control al riscurilor, la nivelul statului membru. Prin urmare, în actuala etapă, nu este indicată suspendarea produselor fitofarmaceutice care conţin substanţele active menţionate, înainte de prezentarea si evaluarea informaţiilor suplimentare solicitate. Aşadar trebuie să se ia o hotărâre de amânare a deciziei privind posibila includere a acestor substanţe active în anexa 1 la directivă.</p>
        <p>(6) Ca urmare a discuţiilor detaliate purtate în cadrul Comitetului permanent pentru sectorul fitosanitar şi în conformitate cu avizul Comitetului, Comisia a stabilit datele suplimentare necesare pentru a se determina dacă substanţele menţionate în motivul 4 satisfac cerinţele art. 5 din directivă. În consecinţă, statele membre raportoare trebuie să furnizeze declaranţilor informaţii detaliate privind toate studiile şi informaţiile suplimentare care ar putea fi necesare demonstrării că cerinţele respective sunt satisfăcute.</p>
        <p>(7) Pentru a permite statelor membre şi Comisiei să-şi programeze activitatea, declarantul trebuie să-şi asume necondiţionat obligaţia de a prezenta informaţiile suplimentare solicitate, în dorinţa ca statul membru raportor şi Comisia să continue procesul de evaluare. Pentru a permite Comisiei să-şi completeze activitatea consacrată programului stabilit prin Regulamentul (CEE) nr. 3600/92 într-un termen rezonabil, trebuie să se fixeze un termen în care declaranţii acestor substanţe să-şi completeze dosarele. Acest termen trebuie să fie cât mai scurt cu putinţă, luându-se în considerare timpul necesar efectuării studiilor necesare.</p>
        <p>(8) Dacă pentru o anumită substanţă activă, cerinţele prezentei decizii privind prezentarea informaţiilor necesare nu sunt satisfăcute, părţile interesate pot solicita includerea substanţei respective în anexa 1 la directivă la o dată ulterioară, conform procedurilor art. 6 alin. (2).</p>
        <p>(9) Prezenta decizie nu aduce atingere acţiunilor pe care Comisia le-ar putea întreprinde într-o etapă ulterioară, în legătură cu aceste substanţe active, în cadrul Directivei Consiliului 79/117/CEE7, modificată ultima dată de Directiva Comisiei 91/188/CEE8,</p>
        <p>ADOPTĂ PREZENTA DECIZIE:</p>
        <p>Articolul 1</p>
        <p>Pentru substanţele active menţionate în anexa la prezenta, se amână decizia referitoare la posibila lor includere în anexa 1 la Directiva 91/414/CEE, sub rezerva primirii informaţiilor menţionate în art. 2 de mai jos.</p>
        <p>Articolul 2</p>
        <p>Statele membre raportoare informează declaranţii în legătură cu fiecare substanţă activă inclusă în anexa la prezenta decizie, cu studiile şi informaţiile suplimentare identificate de către Comisie, după consultarea Comitetului permanent pentru sectorul fitosanitar, ca fiind necesare în scopul completării dosarului acestora, astfel încât să fie satisfăcute toate cerinţele de date din anexa II şi anexa III la directivă pentru o gamă limitată de utilizări reprezentative.</p>
        <p>Fiecare stat membru raportor informează fiecare declarant interesat că, dacă doreşte ca raportorul şi Comisia să continue procesul de control, în vederea includerii substanţei în anexa I la directivă, trebuie să comunice raportorului şi Comisiei, în termen de trei luni de la data publicării prezentei decizii, angajamentul de a se asigura că dosarul va satisface cel târziu până la datele specificate în anexa la prezenta decizie, cerinţele anexelor II şi III la directivă şi că va prezenta studiile şi informaţiile menţionate în alineatul anterior cât mai curând cu putinţă şi cel mai târziu la datele specificate în anexă.</p>
        <p>Articolul 3</p>
        <p>Dacă pentru anumite substanţe active nu se primesc informaţiile necesare în termenul menţionat în art. 2, statul membru raportor informează Comisia cât mai curând cu putinţă şi cel târziu în termen de două luni.</p>
        <p>Articolul 4</p>
        <p>Prezenta decizie se adresează statelor membre. Statele membre raportoare vor informa imediat declaranţii în legătură cu substanţele active menţionate în art. 1 al prezentei decizii.</p>
      </div>
      <div type="signature">
        <p>Adoptată la Bruxelles, 14 februarie 2001.</p>
        <p>Pentru Comisie</p>
        <p>David BYRNE</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>Termenul pentru prezentarea studiilor</p>
        <p>Termenul pentru prezentarea studiilor specifice pe termen lung</p>
        <p>2,4-DB</p>
        <p>31.10.2001</p>
        <p>Acefat</p>
        <p>31.03.2001</p>
        <p>Amitraz</p>
        <p>31.08.2001</p>
        <p>Clorprofam</p>
        <p>31.12.2001</p>
        <p>Clorpirifos</p>
        <p>30.04.2002</p>
        <p>Metil-clorpirifos</p>
        <p>30.04.2002</p>
        <p>Daminozidă</p>
        <p>31.12.2001</p>
        <p>Deltametrin</p>
        <p>31.01.2002</p>
        <p>Linuron</p>
        <p>31.03.2002</p>
        <p>Mecoprop</p>
        <p>31.12.2001</p>
        <p>P-mecoprop</p>
        <p>31.12.2001</p>
        <p>Molinat</p>
        <p>31.03.2001</p>
        <p>31.03.2002</p>
        <p>Pendimetalin</p>
        <p>30.06.2001</p>
        <p>Propiconazol</p>
        <p>31.10.2001</p>
        <p>Propizamidă</p>
        <p>31.12.2001</p>
        <p>Tiram</p>
        <p>31.12.2001</p>
        <p>Ziram</p>
        <p>31.12.2001</p>
        <p>1 JO L 230, 19.08.1991, p. 1.</p>
        <p>2 JO L 309, 09.12.2000, p. 14.</p>
        <p>3 JO L 366, 15.12.1992, p. 10.</p>
        <p>4 JO L 259, 13.10.2000, p. 27.</p>
        <p>5 JO L 107, 28.04.1994, p. 8.</p>
        <p>6 JO L 225, 22.09.1995, p. 1.</p>
        <p>7 JO L 33, 08.02.1979, p. 36.</p>
        <p>8 JO L 92, 13.04.1991, p. 42.</p>
      </div>
    </body>
</html>
