<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n. 424/2006 della Commissione, del 13 marzo 2006 , relativo al rilascio di licenze per l’importazione di alcuni tipi di agrumi preparati o conservati (mandarini, ecc.) nel periodo tra l’ 11 aprile 2006 e il 10 aprile 2007</head>
      <div type="body">
        <p>Regolamento (CE) n. 424/2006 della Commissione</p>
        <p>del 13 marzo 2006</p>
        <p>relativo al rilascio di licenze per l’importazione di alcuni tipi di agrumi preparati o conservati (mandarini, ecc.) nel periodo tra l’ 11 aprile 2006 e il 10 aprile 2007</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 3285/94 del Consiglio, del 22 dicembre 1994, relativo al regime comune applicabile alle importazioni e che abroga il regolamento (CE) n. 518/94 [1],</p>
        <p>visto il regolamento (CE) n. 519/94 del Consiglio, del 7 marzo 1994, relativo al regime comune applicabile alle importazioni da alcuni paesi terzi e che abroga i regolamenti (CEE) n. 1765/82, (CEE) n. 1766/82 e (CEE) n. 3420/83 [2],</p>
        <p>visto il regolamento (CE) n. 658/2004 della Commissione, del 7 aprile 2004, che istituisce misure definitive di salvaguardia nei confronti delle importazioni di alcuni tipi di agrumi preparati o conservati (mandarini, ecc.) [3], in particolare l’articolo 8, paragrafo 1,</p>
        <p>considerando quanto segue:</p>
        <p>(1) I quantitativi per i quali sono state presentate domande di licenza a norma dell’articolo 5 del regolamento (CE) n. 658/2004, da parte di importatori tradizionali e di altri importatori, superano i quantitativi disponibili per i prodotti originari della Repubblica popolare cinese (RPC).</p>
        <p>(2) È ora necessario fissare, per ciascuna categoria di importatori, la percentuale del quantitativo oggetto di una domanda che è possibile importare mediante licenza,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Le licenze d’importazione richieste a norma dell’articolo 5, paragrafo 1, del regolamento (CE) n. 658/2004 sono concesse, percentualmente rispetto ai quantitativi richiesti, nella misura indicata nell’allegato del presente regolamento.</p>
        <p>Articolo 2</p>
        <p>Il presente regolamento entra in vigore l’ 11 aprile 2006 e si applica sino al 10 aprile 2007.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 13 marzo 2006.</p>
        <p>Per la Commissione</p>
        <p>Peter Mandelson</p>
        <p>Membro della Commissione</p>
        <p>[1] GU L 349 del 31.12.1994, pag. 53. Regolamento modificato da ultimo dal regolamento (CE) n. 2200/2004 (GU L 374 del 22.12.2004, pag. 1).</p>
        <p>[2] GU L 67 del 10.3.1994, pag. 89. Regolamento modificato da ultimo dal regolamento (CE) n. 427/2003 (GU L 65 dell’8.3.2003, pag. 1).</p>
        <p>[3] GU L 104 dell’8.4.2004, pag. 67.</p>
        <p>--------------------------------------------------</p>
      </div>
      <div type="annex">
        <p>ALLEGATO</p>
        <p>Origine dei prodotti | Assegnazioni percentuali |</p>
        <p>Repubblica popolare cinese | Altri paesi terzi |</p>
        <p>—importatori tradizionali[articolo 2, lettera d), del regolamento (CE) n. 658/2004] | 46,114 % | N/A |</p>
        <p>—altri importatori[articolo 2, lettera f), del regolamento (CE) n. 658/2004] | 4,164 % | N/A |</p>
        <p>--------------------------------------------------</p>
      </div>
    </body>
</html>
