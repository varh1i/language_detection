<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%792/2005, annettu 26 p%auml%iv%auml%n%auml% toukokuuta 2005, asetuksesta (EY) N:o%nbsp%174/1999 poikkeamisesta maito- ja maitotuotealan vientitodistusten voimassaoloajan osalta annetun asetuksen (EY) N:o%nbsp%348/2005 muuttamisesta</head>
      <div type="body">
        <p>Komission asetus (EY) N:o 792/2005,</p>
        <p>annettu 26 päivänä toukokuuta 2005,</p>
        <p>asetuksesta (EY) N:o 174/1999 poikkeamisesta maito- ja maitotuotealan vientitodistusten voimassaoloajan osalta annetun asetuksen (EY) N:o 348/2005 muuttamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon maito- ja maitotuotealan yhteisestä markkinajärjestelystä 17 päivänä toukokuuta 1999 annetun neuvoston asetuksen (EY) N:o 1255/1999 [1] ja erityisesti sen 31 artiklan 14 kohdan,</p>
        <p>sekä katsoo seuraavaa:</p>
        <p>(1) Neuvoston asetuksen (ETY) N:o 804/68 soveltamista koskevista yksityiskohtaisista erityissäännöistä maito- ja maitotuotealan vientitodistusten ja vientitukien osalta 26 päivänä tammikuuta 1999 annetun komission asetuksen (EY) N:o 174/1999 [2] 6 artiklassa säädetään vientitodistusten voimassaoloaika.</p>
        <p>(2) Jotta yhteisön talousarviota suojattaisiin tarpeettomilta menoilta ja vältettäisiin maitoalan vientitukijärjestelmän soveltaminen keinottelumielessä, komission asetuksessa (EY) N:o 348/2005 [3] säädetään poiketen siitä, mitä asetuksessa (EY) N:o 174/1999 säädetään, että maitotuotteita koskevien vientitodistusten, joista on jätetty hakemus 2 päivästä maaliskuuta 2005 alkaen, voimassaoloaika olisi varotoimenpiteenä rajoitettava 30 päivään kesäkuuta 2005.</p>
        <p>(3) Sekä sisäisten että maailman markkinoiden tarkka seuranta on osoittanut, että todistusten pidempi voimassaoloaika voidaan ottaa uudelleen käyttöön asteittain ilman, että yhteisen markkinajärjestelyn moitteeton toiminta vaarantuu. Sen vuoksi on aiheellista muuttaa asetus (EY) N:o 348/2005.</p>
        <p>(4) Tässä asetuksessa säädetyt toimenpiteet ovat maidon ja maitotuotteiden hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Korvataan asetuksen (EY) N:o 348/2005 1 artikla seuraavasti:</p>
        <p>"Poiketen siitä, mitä asetuksen (EY) N:o 174/1999 6 artiklassa säädetään, tuen ennakkovahvistuksen sisältävien vientitodistusten, joita haetaan 27 päivän toukokuuta ja 23 päivän kesäkuuta 2005 välisenä aikana kyseisen artiklan b ja c alakohdassa tarkoitettuja tuotteita varten, voimassaolo päättyy 30 päivänä kesäkuuta 2005."</p>
        <p>2 artikla</p>
        <p>Tämä asetus tulee voimaan päivänä, jona se julkaistaan Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 26 päivänä toukokuuta 2005.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 160, 26.6.1999, s. 48. Asetus sellaisena kuin se on viimeksi muutettuna komission asetuksella (EY) N:o 186/2004 (EUVL L 29, 3.2.2004, s. 6).</p>
        <p>[2] EYVL 20, 27.1.1999, s. 8. Asetus sellaisena kuin se on viimeksi muutettuna asetuksella (EY) N:o 558/2005 (EUVL L 94, 13.4.2005, s. 22).</p>
        <p>[3] EUVL L 55, 1.3.2005, s. 11.</p>
        <p>--------------------------------------------------</p>
      </div>
    </body>
</html>
