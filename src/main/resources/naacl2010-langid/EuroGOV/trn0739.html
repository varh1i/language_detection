<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>DIRECTIVA COMISIEI 2003/73/CE</p>
        <p>din 24 iulie 2003</p>
        <p>de modificare a anexei III la Directiva Parlamentului European şi a Consiliului 1999/94/CE</p>
        <p>(Text cu relevanţă pentru SEE)</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Directiva Parlamentului European şi a Consiliului 1999/94/CE din 13 decembrie 1999 privind disponibilitatea informaţiilor pentru consumatori legate de consumul de carburanţi şi emisiile de CO2 în cadrul comercializării de autoturisme noi1, în special art. 9,</p>
        <p>întrucât:</p>
        <p>(1) Anexa III la Directiva 1999/94/CE stabileşte formatul afişului care trebuie expus în punctele de vânzare a autoturismelor noi.</p>
        <p>(2) Trebuie prevăzută utilizarea mijloacelor moderne de comunicare (afişaj electronic) şi evitarea tehnicilor de actualizare a afişelor mai puţin atractive pentru consumatori.</p>
        <p>(3) Prin urmare, anexa III la Directiva 1999/94/CE trebuie modificată corespunzător.</p>
        <p>(4) Organizaţiile de consumatori şi părţile interesate au fost consultate.</p>
        <p>(5) Măsurile prevăzute în prezenta directivă sunt conforme cu avizul Comitetului instituit în temeiul art. 10 din Directiva 1999/94/CE,</p>
        <p>ADOPTĂ PREZENTA DIRECTIVĂ:</p>
        <p>Articolul 1</p>
        <p>Anexa III la Directiva 1999/94/CE se înlocuieşte cu anexa la prezenta directivă.</p>
        <p>Articolul 2</p>
        <p>(1) Statele membre pun în aplicare dispoziţiile legale, de reglementare şi administrative necesare aducerii la îndeplinire a prezentei directive în termen de un an de la publicarea în Jurnalul Oficial al Uniunii Europene. Statele membre informează imediat Comisia cu privire la aceasta.</p>
        <p>Când statele membre adoptă aceste dispoziţii, ele conţin o trimitere la prezenta directivă sau sunt însoţite de o astfel de trimitere în momentul publicării lor oficiale. Statele membre stabilesc modalitatea de efectuare a acestei trimiteri.</p>
        <p>(2) Statele membre comunică Comisiei textul principalelor dispoziţii de drept intern pe care le adoptă în domeniul reglementat de prezenta directivă.</p>
        <p>Articolul 3</p>
        <p>Prezenta directivă intră în vigoare în ziua publicării în Jurnalul Oficial al Uniunii Europene.</p>
        <p>Articolul 4</p>
        <p>Prezenta directivă se adresează statelor membre.</p>
      </div>
      <div type="signature">
        <p>Adoptată la Bruxelles, 24 iulie 2003.</p>
        <p>Pentru Comisie,</p>
        <p>Margot WALLSTRÖM</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>"ANEXA III</p>
        <p>DESCRIEREA AFIŞULUI/AFIŞAJULUI CARE TREBUIE EXPUS ÎN PUNCTUL DE VÂNZARE</p>
        <p>Statele membre se asigură ca afişul/afişajul îndeplineşte cel puţin următoarele cerinţe:</p>
        <p>1. afişul sau afişajul are o dimensiune de cel puţin 70 cm x 50 cm;</p>
        <p>2. informaţia este uşor de citit;</p>
        <p>3. dacă informaţiile sunt afişate pe un ecran electronic, dimensiunea ecranului trebuie să fie de cel puţin 25 cm x 32 cm (17 inch). Informaţiile pot fi prezentate prin tehnici de defilare pe ecran.</p>
        <p>4. modelele de autoturisme sunt grupate şi menţionate separat, în funcţie de tipul de combustibil (de exemplu benzină, motorină etc.). Pentru fiecare tip de carburant, modelele sunt clasificate în ordinea crescătoare a emisiilor de CO2, modelul cu cel mai mic consum oficial ocupând prima poziţie pe listă;</p>
        <p>5. pentru fiecare model de autoturism din listă se indică valorile numerice ale consumului oficial de carburant şi ale emisiilor specifice de CO2 oficiale. Valoarea consumului oficial de carburant este exprimată fie în litri la 100 de kilometri (l/100 km), fie în kilometri per litru (km/l), fie printr-o combinaţie corespunzătoare a acestor formule, fiind exprimate cu precizie de o zecimală. Emisiile specifice de CO2 sunt exprimate în grame la kilometru (g/km) şi aproximate la cel mai apropiat număr întreg.</p>
        <p>Aceste valori pot fi exprimate în unităţi diferite (galoane şi mile) în măsura în care sunt compatibile cu dispoziţiile prevăzute în Directiva 80/181/CEE.</p>
        <p>În continuare se propune un model de format:</p>
        <p>Tip de carburant</p>
        <p>Clasament</p>
        <p>Model</p>
        <p>Emisii de CO2</p>
        <p>Consum de carburant</p>
        <p>Benzină</p>
        <p>1</p>
        <p>2</p>
        <p>...</p>
        <p>Motorină</p>
        <p>1</p>
        <p>2</p>
        <p>...</p>
        <p>6. afişul/afişajul cuprinde următorul text cu privire la disponibilitatea ghidului privind consumul de carburanţi şi emisiile de CO2: "Ghidul privind consumul de carburanţi şi emisiile de CO2 care conţine informaţii pentru toate modelele de autoturisme se distribuie gratuit la orice punct de vânzare"; în cazul unui afişaj pe ecran electronic, acest mesaj trebuie să fie vizibil în mod permanent;</p>
        <p>7. afişul/afişajul cuprinde următorul text: "Consumul de carburanţi şi emisiile de CO2 ale unui autovehicul depind nu numai de randamentul energetic al acestuia, ci şi de comportamentul la volan şi de alţi factori netehnici. CO2 este principalul gaz cu efect de seră responsabil de încălzirea planetei"; în cazul unui afişaj pe ecran electronic, acest mesaj trebuie să fie vizibil în mod permanent;</p>
        <p>8. afişul/afişajul este actualizat cel puţin o dată la şase luni. În cazul unui afişaj pe ecran electronic, informaţiile sunt actualizate cel puţin o dată la trei luni;</p>
        <p>9. afişul/afişajul poate fi înlocuit în totalitate şi în mod permanent cu un ecran electronic. În acest caz, ecranul electronic este expus astfel încât să atragă atenţia consumatorului cel puţin la fel de mult ca şi afişul/afişajul."</p>
        <p>1 JO L 12, 18.01.2000, p. 16.</p>
      </div>
    </body>
</html>
