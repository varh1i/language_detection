<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/257/: A Tan%aacute%cs hat%aacute%rozata (2005. m%aacute%rcius 14.) a tag%aacute%llamok forgalmi ad%oacute%ra vonatkoz%oacute% jogszab%aacute%lyainak %ouml%sszehangol%aacute%s%aacute%r%oacute%l sz%oacute%l%oacute% 77/388/EGK hatodik tan%aacute%csi ir%aacute%nyelv 11. cikk%eacute%től elt%eacute%rő int%eacute%zked%eacute%s alkalmaz%aacute%s%aacute%nak a Holland Kir%aacute%lys%aacute%g r%eacute%sz%eacute%re t%ouml%rt%eacute%nő enged%eacute%lyez%eacute%s%eacute%ről sz%oacute%l%oacute% 2000/256/EK hat%aacute%rozat m%oacute%dos%iacute%t%aacute%s%aacute%r%oacute%l</head>
      <div type="body">
        <p>A Tanács határozata</p>
        <p>( 2005. március 14.)</p>
        <p>a tagállamok forgalmi adóra vonatkozó jogszabályainak összehangolásáról szóló 77/388/EGK hatodik tanácsi irányelv 11. cikkétől eltérő intézkedés alkalmazásának a Holland Királyság részére történő engedélyezéséről szóló 2000/256/EK határozat módosításáról</p>
        <p>(2005/257/EK)</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel a tagállamok forgalmi adóra vonatkozó jogszabályainak összehangolásáról – közös hozzáadottértékadó-rendszer: egységes adóalap-megállapítás – szóló, 1977. május 17-i hatodik 77/388/EGK tanácsi irányelvre [1] és különösen annak 27. cikke (1) bekezdésére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) A 2000/256/EK határozattal [2] a Tanács a 77/388/EGK irányelv 11A. cikke (1) bekezdése a) pontjától eltérve engedélyezte a Holland Királyság részére, hogy az áruértékesítés és szolgáltatásnyújtás adóalapjába belefoglalja az árut értékesítő, illetve a szolgáltatást nyújtó által felhasznált és a szolgáltatás címzettje által adott arany értékét abban az esetben, ha az arany adása a szolgáltatás címzettjének a 77/388/EGK irányelv 26b. cikkével összhangban adómentes volt.</p>
        <p>(2) Ezen eltérő intézkedés célja az volt, hogy elkerülje a befektetési arany adómentességével való visszaélést, és ezáltal megakadályozza az adókijátszás vagy adókikerülés egyes típusait.</p>
        <p>(3) A holland kormány a Bizottság Főtitkárságán 2004. szeptember 8-án iktatott levelében kérelmezte a 2000/256/EK határozat hatályának meghosszabbítását, amely 2004. december 31-én járt le.</p>
        <p>(4) A 77/388/EGK rendelet 27. cikke (2) bekezdése értelmében a Bizottság 2004. november 22-én kelt levelében tájékoztatta a többi tagállamot a Holland Királyság kérelméről. A Bizottság 2004. november 24-én kelt levelében értesítette a Holland Királyságot arról, hogy birtokában van a kérelem értékeléséhez szükségesnek ítélt valamennyi információ.</p>
        <p>(5) A holland hatóságok szerint a 2000/256/EK határozat által engedélyezett eltérés hatékony volt a fent említett célkitűzések elérésében.</p>
        <p>(6) A 77/388/EGK irányelv 27. cikke szerinti eltérések, amelyek a befektetési arany adómentességével kapcsolatos hozzáadottérték-adó-kikerülést ellensúlyozzák, belefoglalhatók egy jövőbeli irányelvjavaslatba, amely az említett cikkel összhangban ésszerűsít néhány eltérést.</p>
        <p>(7) Következésképpen szükséges a 2000/256/EK határozat alapján engedélyezett eltérés hatályának meghosszabbítása a 77/388/EGK irányelv 27. cikkében megállapított eltérést ésszerűsítő, a befektetési arany adómentességével kapcsolatos hozzáadottérték-adó kikerüléséről szóló irányelv hatályba lépéséig vagy 2009. december 31-ig, a korábban bekövetkező időpont függvényében.</p>
        <p>(8) Az eltérő intézkedésnek nem lesz kedvezőtlen hatása az Európai Közösségek hozzáadottérték-adóból származó saját forrásaira,</p>
        <p>ELFOGADTA EZT A HATÁROZATOT:</p>
        <p>1. cikk</p>
        <p>A 2000/256/EK határozat 2. cikke helyébe a következő szöveg lép:</p>
        <p>"2. cikk</p>
        <p>Az 1. cikk alapján megadott engedély érvényessége a befektetési arany adómentességével kapcsolatos hozzáadottérték-adó kikerülését ellensúlyozó 77/388/EGK irányelv 27. cikke szerinti eltérő intézkedéseket ésszerűsítő irányelv hatálybalépésének időpontjában, vagy 2009. december 31-én jár le, amelyik időpont korábban következik be."</p>
        <p>2. cikk</p>
        <p>Ezt a határozatot 2005. január 1-jétől kell alkalmazni.</p>
        <p>3. cikk</p>
        <p>Ennek a határozatnak a Holland Királyság a címzettje.</p>
      </div>
      <div type="signature">
        <p>Kelt Brüsszelben, 2005. március 14-én.</p>
        <p>a Tanács részéről</p>
        <p>az elnök</p>
        <p>F. Boden</p>
        <p>[1] HL L 145., 1977.6.13., 1. o. A legutóbb a 2004/66/EK irányelvvel (HL L 168., 2004.5.1., 35. o.) módosított irányelv.</p>
        <p>[2] HL L 79., 2000.3.30., 36. o.</p>
        <p>--------------------------------------------------</p>
      </div>
    </body>
</html>
