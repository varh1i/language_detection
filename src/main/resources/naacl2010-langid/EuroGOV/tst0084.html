<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g v%eacute%lem%eacute%nye az Euratom Szerződ%eacute%s 37. cikk%eacute%nek megfelelően az egyes%uuml%lt kir%aacute%lys%aacute%gi Cumbria%ndash%megy%eacute%ben tal%aacute%lhat%oacute% windscalei (Sellafield) oszlopreaktor k%eacute%m%eacute%nyeinek lebont%aacute%s%aacute%b%oacute%l keletkező radioakt%iacute%v hullad%eacute%k %aacute%rtalmatlan%iacute%t%aacute%si terv%eacute%ről (2004/%hellip%/Euratom)</head>
      <div type="body">
        <p>A Bizottság véleménye</p>
        <p>az Euratom Szerződés 37. cikkének megfelelően az egyesült királysági Cumbria–megyében található windscalei (Sellafield) oszlopreaktor kéményeinek lebontásából keletkező radioaktív hulladék ártalmatlanítási tervéről</p>
        <p>(2004/…/Euratom)</p>
        <p>(2005/C 36/03)</p>
        <p>(Csak az angol nyelvű szöveg hiteles)</p>
        <p>Az Európai Bizottság 2004. április 16-án az Euratom Szerződés 37. cikkének megfelelően általános adatokat kapott az Egyesült Királyság kormányától a windscalei oszlopreaktor kéményeinek lebontásából keletkező radiaktív hulladék ártalmatlanítási tervére vonatkozóan.</p>
        <p>Ezen adatok, valamint a Bizottság által 2004. július 9-én kért és az Egyesült Királyság kormánya által 2004. szeptember 3-án szolgáltatott további információk alapján, továbbá a szakértőcsoporttal folytatott konzultációt követően a Bizottság a következő véleményt alakította ki:</p>
        <p>a) A létesítmény és egy másik tagállambeli leközelebbi pont, jelen esetben Írország, közötti távolság megközelítőleg 180 km.</p>
        <p>b) A szokásos lebontási műveletek során a folyékony és gáz halmazállapotú anyagok kibocsátása nem teszi ki jelentős egészségkárosító hatásnak más tagállamok lakosságát.</p>
        <p>c) A lebontásból származó szilárd radioaktív hulladékot nem helyszíni létesítményben tárolják. A nem radioaktív szilárd hulladékok, valamint azok az anyagok, amelyek a kibocsátási szinteknek megfelelnek, a jogszabályi ellenőrzés alól kivonásra kerülnek és hagyományos hulladékként kerülnek ártalmatlanításra, anyagában történő hasznosításra vagy újrafelhasználásra. Erre az Alapvető Biztonsági Előírásokban meghatározott feltételeknek megfelelően kerül sor (96/29/Euratom irányelv).</p>
        <p>d) A radioaktív hulladékok nem tervezett, az általános adatokban figyelembe vett típusú és nagyságú baleset miatt bekövetkező kibocsátása esetén annak a mennyiségnek, amely valószínűleg eljut más tagállamok lakosságához, nincs jelentős egészségkárosító hatása. Megállapításra került korábbi véleményekben, hogy az Egyesült Királyság és Írország között nem áll fenn kétoldalú megállapodás a veszélyhelyzeti készültségre vonatkozóan. Elismerték azt a kijelentést, mely szerint egy korai riasztásra vonatkozó kétoldalú megállapodás megkötése a két tagállam között eredményes végkifejlethez közeledik. Ajánlatos az erre irányuló munka folytatása, valamint a megállapodás mielőbbi sikeres megkötése.</p>
        <p>Összefoglalva, a Bizottság azon a véleményen van, hogy az Egyesült Királyságban a windscalei (Sellafield) oszlopreaktor kéményeinek lebontásából keletkező bármilyen fajtájú, a szokásos műveletek során vagy az általános adatokban figyelembe vett típusú és nagyságú baleset következtében kijutott radioaktív hulladékokra vonatkozó ártalmatlanítási terv végrehajtása nem jár jelentős radioaktív szennyező hatással egy másik tagállam számára egészségügyi szempontból, valamint nem okozza egy másik tagállam vizeinek, talajának vagy légterének szennyeződését.</p>
        <p>--------------------------------------------------</p>
      </div>
    </body>
</html>
