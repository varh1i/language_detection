<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Door de lidstaten verstrekte beknopte informatie inzake staatssteun die wordt toegekend overeenkomstig Verordening (EG) nr. 1/2004 van de Commissie van 23 december 2003 betreffende de toepassing van de artikelen 87 en 88 van het EG-Verdrag op staatssteun voor kleine en middelgrote ondernemingen die landbouwproducten produceren, verwerken en afzetten</head>
      <div type="body">
        <p>Door de lidstaten verstrekte beknopte informatie inzake staatssteun die wordt toegekend overeenkomstig Verordening (EG) nr. 1/2004 van de Commissie van 23 december 2003 betreffende de toepassing van de artikelen 87 en 88 van het EG-Verdrag op staatssteun voor kleine en middelgrote ondernemingen die landbouwproducten produceren, verwerken en afzetten</p>
        <p>(2005/C 162/03)</p>
        <p>Nummer van de steun: XA 13/05</p>
        <p>Lidstaat: Verenigd Koninkrijk</p>
        <p>Regio: Engeland</p>
        <p>Benaming van de steunregeling of naam van de onderneming die individuele steun ontvangt: Cross Compliance Advice Programme — Practical Advice for Land Managers (England)</p>
        <p>Rechtsgrond: De regeling is niet gebaseerd op specifieke wettelijke bepalingen. Op grond van afdeling 1 van de Agriculture Act (landbouwwet) 1986 kan de overheid voorlichting geven over welke landbouwactiviteiten dan ook.</p>
        <p>2004/2005 | 431998,23 pond |</p>
        <p>2005/2006 | 657929,00 pond |</p>
        <p>2006/2007 | 538305,00 pond |</p>
        <p>2007/2008 | 378820,00 pond |</p>
        <p>Maximale steunintensiteit: De steunintensiteit bedraagt 100 %.</p>
        <p>Datum van tenuitvoerlegging: Landbouwers kunnen zich voor deelneming aanmelden vanaf 4 april 2005. De eerste activiteiten vinden na die datum plaats.</p>
        <p>Duur van de regeling of van de individuele steunverlening: De regeling blijft gedurende de hele looptijd openstaan voor nieuwe deelnemers. De in het kader van de regeling gefinancierde activiteiten starten na 4 april 2005. Zij worden voortgezet tot en met 30 juni 2007.</p>
        <p>Doelstelling van de steun:</p>
        <p>Sectorale ontwikkeling. Dit programma richt zich tot de exploitanten van landbouw- en andere betrokken bedrijven. Het omvat workshops op landbouwbedrijven, bezoeken aan landbouwbedrijven, een hulplijn en een website. Beoogd wordt landbouwers en andere grondbeheerders op duidelijke en gerichte wijze uit te leggen wat de uit de regelgeving voortvloeiende beheerseisen en de eisen inzake een goede landbouw- en milieuconditie eigenlijk zijn en hoe bij het bedrijfsbeheer met die eisen rekening moet worden gehouden. Dit zal een professionele aanpak in de sector bevorderen.</p>
        <p>De steun wordt verleend overeenkomstig artikel 14 van Verordening (EG) nr. 1/2004. Subsidiabele kosten zijn de kosten die zijn gemoeid met het organiseren en uitvoeren van opleidingsprogramma's en voorlichtingsactiviteiten.</p>
        <p>Betrokken economische sector(en): Alleen bedrijven die zich bezighouden met de productie van landbouwproducten, vallen onder de regeling. Het kan daarbij gaan om welke landbouwproducten dan ook.</p>
        <p>Naam en adres van de autoriteit die de steun verleent Department for Environment, Food %amp% Rural Affairs</p>
        <p>Farm Advice Unit</p>
        <p>Rural Development Service</p>
        <p>Area 4A, Ergon House</p>
        <p>Horseferry Road</p>
        <p>London</p>
        <p>SW1P 2AL</p>
        <p>United Kingdom</p>
        <p>Website:</p>
        <p>www.defra.gov.uk/farm/state-aid/setup/exist-exempt.htm.</p>
        <p>Klik op "Cross Compliance Advice Programme — Practical Advice for Land Managers".</p>
        <p>U kunt ook rechtstreeks naar:</p>
        <p>www.defra.gov.uk/farm/state-aid/setup/schemes/cross-compliance.pdf gaan.</p>
        <p>Overige informatie:</p>
        <p>Van de regeling kan gebruik worden gemaakt door alle plattelandsbedrijven, dus niet alleen landbouwbedrijven. Bij de betaling van steun aan niet-agrarische bedrijven zal het bepaalde in Verordening (EG) nr. 69/2001 van de Commissie betreffende de-minimissteun worden nageleefd.</p>
        <p>De begunstigden van deze regeling zullen niet zelf hun dienstverlener kunnen kiezen. De dienstverlener zal Momenta zijn, die is gekozen volgens een aanbestedingsprocedure.</p>
        <p>Nummer van de steun: XA 14/05</p>
        <p>Lidstaat: Letland</p>
        <p>Benaming van de steunregeling of naam van de onderneming die individuele steun ontvangt: Steunregeling voor risicobeperking in landbouwsectoren</p>
        <p>Rechtsgrond: Ministru kabineta 2005. gada 25. janvāra noteikumi Nr. 70 "Noteikumi par valsts atbalstu lauksaimniecībai 2005. gadā un tā piešķiršanas kārtība" 10. pielikums</p>
        <p>Voorziene jaarlijkse uitgaven krachtens de regeling of totaalbedrag van de aan de onderneming verleende individuele steun: Totale uitgaven voor de steunregeling in 2005: 506250 LVL (720329 EUR).</p>
        <p>Maximale steunintensiteit: Het betreft een bijdrage in verzekeringspremies die worden betaald voor gewassen en landbouwhuisdieren. De steun bedraagt 50 % van de premies die tussen de verzekeringsondernemingen en de polishouders zijn overeengekomen, dit echter met een maximum van 25 LVL per hectare of per grootvee-eenheid (50 LVL voor aardappelen en groenten en 150 LVL voor fruitbomen en bessenstruiken).</p>
        <p>Datum van tenuitvoerlegging: 1.12.2005.</p>
        <p>Duur van de regeling of van de individuele steunverlening: Tot 30.12.2005.</p>
        <p>Doelstelling van de steun: Met de steun wordt beoogd de productierisico's die aan de teelt van gewassen en de veehouderij zijn verbonden, te beperken door het mogelijk te maken dat landbouwers de door hen geleden verliezen gedeeltelijk vergoed krijgen.</p>
        <p>Betrokken economische sector(en):</p>
        <p>De steun is bestemd voor kleine en middelgrote landbouwbedrijven.</p>
        <p>De productietakken waar het om gaat, zijn de teelt van gewassen en de veehouderij.</p>
        <p>Naam en adres van de autoriteit die de steun verleent Latvijas Republikas Zemkopības ministrija (Ministerie van Landbouw van de Republiek Letland)</p>
        <p>Rīga, LV — 1981, Letland</p>
        <p>Website:</p>
        <p>www.zm.gov.lv</p>
        <p>http://www.zm.gov.lv/data/n0195_5p12.doc</p>
        <p>--------------------------------------------------</p>
      </div>
    </body>
</html>
