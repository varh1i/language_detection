<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL COMISIEI (CEE) nr. 718/2001</p>
        <p>din 10 aprilie 2001</p>
        <p>de adaptare a Regulamentului Consiliului (CE) nr. 2200/96 privind codurile din Nomenclatura Combinată pentru nucile de arec (sau betel) şi nucile de cola</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul Consiliului (CEE) nr. 234/79 din 5 februarie 1979 privind procedura de adaptare a nomenclaturii Tarifului Vamal Comun utilizate pentru produsele agricole1, modificat ultima dată de Regulamentul (CE) nr. 3290/942, în special art. 9 alin. (1),</p>
        <p>întrucât:</p>
        <p>(1) Regulamentul Comisiei (CE) nr. 2388/2000 din 13 octombrie 2000 de modificare a anexei I la Regulamentul Consiliului (CEE) nr. 2658/87 privind nomenclatura statistică şi tarifară şi privind Tariful Vamal Comun3 modifică Nomenclatura combinată, în special cu privire la nucile de arec (sau betel) şi nucile de cola.</p>
        <p>(2) Tabelul din art. 1 alin. (2) din Regulamentul Consiliului (CE) nr. 2200/96 din 28 octombrie 1996 privind organizarea comună a pieţei de fructe şi legume4, modificat ultima dată de Regulamentul (CE) nr. 2826/20005, trebuie adaptat în consecinţă.</p>
        <p>(3) Măsurile prevăzute în prezentul regulament sunt conforme cu avizul Comitetului de gestionare a fructelor şi legumelor,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>În tabelul din art. 1 alin. (2) din Regulamentul (CE) nr. 2200/96,</p>
        <p>"ex 0802</p>
        <p>Alte nuci, proaspete sau uscate, decojite sau nu, exclusiv nucile de arec (betel) şi nucile de cola ce fac obiectul subpoziţiei tarifare 0802 90 30"</p>
        <p>se înlocuieşte cu:</p>
        <p>"ex 0802</p>
        <p>Alte nuci, proaspete sau uscate, decojite sau nu, exclusiv nucile de arec (betel) şi nucile de cola ce fac obiectul subpoziţiei tarifare 0802 90 20"</p>
        <p>Articolul 2</p>
        <p>Prezentul regulament intră în vigoare în a şaptea zi de la publicarea în Jurnalul Oficial al Comunităţilor Europene.</p>
        <p>Prezentul regulament este obligatoriu în toate elementele sale şi se aplică direct în toate statele membre.</p>
      </div>
      <div type="signature">
        <p>Adoptat la Bruxelles, 10 aprilie 2001.</p>
        <p>Pentru Comisie</p>
        <p>Franz FISCHLER</p>
        <p>Membru al Comisiei</p>
        <p>1 JO L 34, 9.02.1979, p. 2.</p>
        <p>2 JO L 349, 31.12.1994, p. 105.</p>
        <p>3 JO L 264, 18.10.2000, p. 1.</p>
        <p>4 JO L 297, 21.11.1996, p. 1.</p>
        <p>5 JO L 328, 23.12.2000, p. 2.</p>
      </div>
    </body>
</html>
