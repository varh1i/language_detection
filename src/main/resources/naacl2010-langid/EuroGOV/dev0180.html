<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g K%ouml%zlem%eacute%nye - R%eacute%gi%oacute%k a gazdas%aacute%gi v%aacute%ltoz%aacute%s%eacute%rt {SEC(2006) 1432} /* COM/2006/0675 v%eacute%gleges */</head>
      <div type="body">
        <p>[pic] | AZ EURÓPAI KÖZÖSSÉGEK BIZOTTSÁGA |</p>
        <p>Brüsszel, 8.11.2006</p>
        <p>COM(2006) 675 végleges</p>
        <p>A BIZOTTSÁG KÖZLEMÉNYE</p>
        <p>RÉGIÓK A GAZDASÁGI VÁLTOZÁSÉRT</p>
        <p>{SEC(2006) 1432}</p>
        <p>A BIZOTTSÁG KÖZLEMÉNYE</p>
        <p>RÉGIÓK A GAZDASÁGI VÁLTOZÁSÉRT</p>
        <p>.</p>
        <p>„Megtörtént az elmozdulás a gazdasági reform felé, és Európa mozgásba lendült. Ha képesek vagyunk megkettőzni energiáinkat, a megújult lisszaboni stratégiára úgy tekinthetünk majd, mint a növekedés és a foglalkoztatás Európája felé vezető valódi fordulópontra. Ideje magasabb sebességbe kapcsolni!” José-Manuel Durão Barroso 2006. január 25. |</p>
        <p>„Az Európai Tanács üdvözli az Ideje magasabb sebességbe kapcsolni című bizottsági közleményt. Az Európai Tanács felkéri a Tanácsot, a Bizottságot és a tagállamokat, hogy szervezzék meg a tapasztalatcsere gyakorlati megvalósítását.” Európai Tanács 2006. március 24. |</p>
        <p>Összefoglaló</p>
        <p>A 2007–2013-as időszakban a Bizottság tervei szerint oly módon vizsgálja a tagállamokkal együttműködve a gazdasági modernizációval és a fokozott versenyképességgel kapcsolatos legjobb gyakorlatot, hogy az európai regionális politika két már létező eszközére – a régiók közötti együttműködésre és a városfejlesztési hálózati programra – helyezi a hangsúlyt. Az új kezdeményezés neve régiók a gazdasági változásért, segítségével a kohéziós politika fokozottan járul hozzá a megújult lisszaboni menetrend céljainak eléréséhez. A teljes költségvetés 375 millió EUR nagyságrendű.A régiók közötti együttműködés és a városfejlesztési hálózati program a jelenlegi feltételeknek megfelelően működik tovább az új kezdeményezés keretei között. A részt vevő tagállamokból, régiókból és városokból önkéntes alapon szerveződő hálózatok kiválasztják az őket érdeklő fejlesztési témát, majd az Európai Regionális Fejlesztési Alap (ERFA) által társfinanszírozott közös hálózatok keretei között valósítják meg azt; a részt vevő tagállamok, régiók és városok továbbra is vezető szerepet fognak játszani a hálózat fejlesztésében és munkájában.</p>
        <p>A 2007–2013-as időszakban újdonságként jelenik meg, hogy a hálózatoknak a Bizottság is felkínál bizonyos számú témát, melyek középpontjában a gazdasági modernizáció és a megújult lisszaboni menetrend áll. Amennyiben a tagállamok, régiók vagy városok úgy döntenek, hogy e témák valamelyikét választják, lehetőségük nyílik arra, hogy szorosabban együttműködjenek a Bizottsággal. A másik fő újdonságot az jelenti majd, hogy a régiók a gazdasági változásért kezdeményezés központi elemeként egy gyorsított projekt lehetőség is megjelenik. Ennek a választási lehetőségnek köszönhetően a Bizottság átveheti az irányítást a kiválasztott elképzelések vizsgálatával kapcsolatban annak érdekében, hogy lehetővé váljék azok gyors terjesztése az ERFA által támogatott európai regionális politikai programok, a fő programok keretei között. Az önkéntes alapon szerveződő hálózatok a kiválasztott témák mentén valósulnak meg, a Bizottság támogatja őket, és gyűjti össze az eredményeket. A Bizottság ily módon az általa meghatározott témák keretei között vizsgálhatja meg a gazdasági modernizációra vonatkozó elképzeléseit. A témák kiválasztását és a programok támogatását a Bizottság szolgálatainak összehangolt munkája biztosítja.</p>
        <p>Két másik újdonság a legjobb gyakorlatok eredményeinek terjesztését és az azokkal kapcsolatos tájékoztatást szolgálja, különös tekintettel az európai uniós foglalkoztatási és növekedési menetrendhez kiemelkedő mértékben hozzájáruló projektekre. Az első újdonságot a 2007 márciusától évente, az Európai Tanács tavaszi ülésével párhuzamosan, megrendezésre kerülő régiók a gazdasági változásért konferencia jelenti majd, mely önálló honlappal és információs anyagokkal fog jelentkezni. A második újdonság az lesz, hogy évente díjakat ítélnek oda a gazdasági modernizáció különböző kategóriáiban a legjobb gyakorlati elképzeléseknek.</p>
        <p>Emellett a javaslat szerint a Bizottság megújult lisszaboni menetrendre vonatkozó éves értékelő jelentésének keretei között a régiók a gazdasági változásért kezdeményezésre vonatkozóan az Európai Tanácsnak tesz jelentést.</p>
        <p>A Bizottság szolgálatai, a tagállamok, a régiók és a városok összehangolt munkája biztosítja, hogy a régiók a gazdasági változásért kezdeményezés, valamint annak gyorsított projekt lehetősége széles körű támogatásban részesüljön. A tervek szerint az első tematikus hálózatok 2006 végére kezdik meg működésüket.</p>
        <p>Bevezetés</p>
        <p>1. Az európai kohéziós politika a Barroso elnök által (2006 januárjában) meghatározott azon kihívásnak kíván megfelelni, hogy a növekedés és jobb munkahelyek elérése érdekében „ideje magasabb sebességbe kapcsolni”.</p>
        <p>Kilenc hónap telt el azóta, hogy felszólította az Uniót: növelje kétszeresére a gazdasági modernizációt célzó erőfeszítéseit; ebben az időszakban a tagállamok, régiók és városok, szorosan együttműködve a Bizottsággal, a 2013-ig tartó új fejlesztési programokkal kapcsolatos intenzív előkészületekbe kezdtek. A programoknak 350 milliárd EUR összegű közösségi támogatást biztosítanak, és ez további 150 milliárd EUR összegű befektetést von magával magánforrások és társfinanszírozás révén. A programokat 2007 első felében fogadja el a Bizottság.</p>
        <p>2. Ezek programok a Bizottság számos olyan lépését koronázzák meg, melyek azt célt szolgálták, hogy ez az 500 milliárd EUR összegű befektetés a gazdasági modernizációt és a versenyképesség növelését fokozó európai uniós támogatásra összpontosuljon.</p>
        <p>- Mivel a kezdeményezés, az Európai Tanács támogatásával, világosan összekapcsolta a regionális gazdasági konvergenciát és modernizációt, így közvetlen kapcsolatot teremtett az európai kohéziós politika szabályozási keretei és a megújult lisszaboni menetrend között is.</p>
        <p>- A kezdeményezés bevezette a mennyiségi célok elképzelését, hogy támogassa a tagállamokat és régióikat abban, hogy az Európai Regionális Fejlesztési Alapból (ERFA), az Európai Szociális Alapból (ESZA) és a Kohéziós Alapból származó kohéziós politikai támogatást felhasználását modernizációs beruházásokra összpontosítsák. Ezt a koncentrációt oly módon sikerül elérni, hogy a 2007–2013-as időszakban a legelmaradottabb régiók esetében a beruházások 60 %-át modernizációs célra különítik el. A többi régió esetében az elkülönítés elérendő aránya 75 %. A 60 %-os cél önkéntes alapon működik; néhány tagállam már el is döntette, hogy vállalja azt.</p>
        <p>- A Tanács elfogadta a kohézióra vonatkozó közösségi stratégiai iránymutatásokat, amely három fő modernizációs prioritásra helyezi a hangsúlyt, valamint a városfejlesztési beruházásokra vonatkozó részletes útmutatást.</p>
        <p>E bizottsági határozatok mindegyike azt a célt szolgálja, hogy a tagállamok, régiók és városok konvergenciaprogramjukban azokat a beruházásokat válasszák, melyek a lehető legnagyobb hozzáadott értéket jelentik gazdasági modernizációjukhoz és fokozott versenyképességükhöz. Ily módon segítik elő, hogy a résztvevők „magasabb sebességbe kapcsoljanak”. Még többet lehet tenni.</p>
        <p>A régiók a gazdasági változásért kezdeményezés és a gyorsított projekt lehetőség</p>
        <p>3. Az európai kohéziós politikai regionális konvergencia-, versenyképességet elősegítő és foglalkoztatási programok kezelése, melyeket az ERFA és az ESZA alapokból finanszíroznak, decentralizált módon, a szubszidiaritás elvének teljes mértékű tiszteletben tartásával történik. A tagállamok, régiók és városok többnyire maguk döntik el, hogy mely az ERFA és ESZA által társfinanszírozott beruházást választják a 2007–2013-as időszakra vonatkozóan.</p>
        <p>A régiók a gazdasági változásért kezdeményezés célja, hogy meghatározza a gazdasági modernizációra vonatkozó legjobb gyakorlatokat, különös tekintettel azokra a projektekre, melyek egyértelműen hozzájárulnak az EU foglalkoztatási és növekedési menetrendjéhez, valamint hogy ezeket a legjobb gyakorlatokat valamennyi régió körében terjessze, hozzájárulva ezzel a regionális növekedésükhöz és a gazdasági egyenlőtlenségek csökkentéséhez. Ezért a kezdeményezés döntő szerepet játszik a közösségi kohézióra vonatkozó közösségi stratégiai iránymutatások végrehajtásában, amelyek a nemzeti, regionális és helyi szintű fejlesztési stratégiák megosztásának fontosságát hangsúlyozzák, továbbá a hálózatépítési iránymutatások végrehajtásában annak biztosítása érdekében, hogy az elképzelések a fő nemzeti és regionális kohéziós programokba is átkerüljenek [1]. Ez a szempont különösen az Unió átlagos teljesítményétől leginkább elmaradó tagállamok és régiók esetében játszik kiemelt szerepet.</p>
        <p>A régiók a gazdasági változásért kezdeményezés az európai regionális politika két létező eszközét – a régiók közötti együttműködési programot és a városfejlesztési hálózati programot – a Bizottság által meghatározott és a közösségi kohézióra vonatkozó közösségi stratégiai iránymutatásoknak megfelelő gazdasági fejlesztési témák köré csoportosítja. A kezdeményezés az európai területi együttműködés célkitűzés[2] keretei között működik majd. A két eszköz a 2007–2013 közötti időszakban összesen 375 millió EUR összegű költségvetéssel fog rendelkezni.</p>
        <p>4. A régiók a gazdasági változásért kezdeményezés számos újdonságot vezet be.</p>
        <p>- A régióknak és városoknak továbbra is lehetőségük lesz arra, hogy a kiépítsék és irányítsák saját hálózatukat, de arra is felkérik őket, hogy az uniós szakpolitikák és a modernizációs menetrend közötti kapcsolatteremtést célzó, megadott témák mentén tegyék meg ezt. A Bizottság szolgálatai összehangolt erőfeszítései révén és a tagállamokkal történő együttműködés keretei között határozza meg a célul kitűzött témákat (lásd a 14–16. bekezdéseket és a SEC(2006) 1432 bizottsági személyzeti munkadokumentumot).</p>
        <p>- Az új gyorsított projekt lehetőség segítségével lehetővé válik a Biztosok és szolgálataik politikai elképzeléseinek gyors kipróbálása. Ezen gyorsított projekt lehetőség segítségével a Bizottság tölti be a vezető szerepet az önként részt vevő régiók és városok hálózatának létrehozásában és a program támogatásában (lásd (7) és (8) bekezdés).</p>
        <p>- A tematikus fejlesztések és a fő európai regionális politikai programok között biztosított lesz a kölcsönös átjárhatóság („two-way bridge”). A régiók a gazdasági változásért 375 millió EUR összegű költségvetéséből származó támogatással kipróbált, kölcsönösen átjárható projektek segítségével gyorsan átcsoportosítható eszközök kerülnek a fő programokba (lásd (9) és (10) bekezdés).</p>
        <p>- Azon régiók és városok, melyek vagy önállóan vagy másokkal kifejlesztett, legjobb gyakorlatnak bizonyuló projektekkel rendelkeznek, lehetőséget kapnak arra, hogy a gyorsított projekt lehetőség segítségével felkínáljak tapasztalataikat, melyeket ezután gyorsan és széles körben lehet terjeszteni.</p>
        <p>- A régiók a gazdasági változásért kezdeményezésben részt vevő régióknak és városoknak hozzá kell járulniuk ahhoz, hogy a legjobb gyakorlatból eredő elképzeléseket felhasználjak a fő programjukban. Ezt úgy érhetik el, ha bevezetnek egy, a régiók a gazdasági változásért prioritást (ERFA-programok), vagy egy különleges záradékot határoznak meg a fő programban. A gyorsított projekt lehetőségben való részvétel feltétele ez a kötelezettségvállalás lesz.</p>
        <p>- A régiók a gazdasági változásért kezdeményezést fokozott és szélesebb körű kommunikációs törekvés jellemzi majd, mivel célja, hogy gyorsan terjessze a régiók és az Unió városai körében a legjobb gyakorlatokat. A kezdeményezés részeként ezért évente regionális innovációs díjakkal jutalmazzák azokat a projekteket, melyek a gazdasági modernizáció terén kiemelkedő eredményeket értek el (11–13. bekezdés).</p>
        <p>5. A régiók a gazdasági változásért kezdeményezés olyan új eszközt biztosít az Unió számára, mely támogatja a gazdasági modernizációt és a fokozott versenyképességet, és a gyorsított projekt lehetőség keretei között fontos szerepet kínál a Bizottság számára. Lehetőséget ad a régióknak és a városoknak a gazdasági modernizációt elősegítő speciális témákon dolgozhatnak. A program tovább fogja növelni az ERFA által támogatott európai regionális politikai programok végrehajtásában a haladó szemlélet térhódítását, valamint biztosítja, hogy mindez hozzájáruljon a modernizációs célkitűzések eléréséhez.</p>
        <p>6. A régiók a gazdasági változásért kezdeményezés könnyen kezelhető és nem igényel új közigazgatási kapacitásokat, mivel két létező program (a régiók között együttműködési program és a városfejlesztési hálózati program) keretei között fog működni. A kezdeményezés teljes mértékben megfelel a szubszidiaritás és a decentralizáció elveinek. A régiók a gazdasági változásért ily módon a Bizottság és a Tanács által eddig elfogadott határozatokat és intézkedéseket egészíti ki.</p>
        <p>7. Amellett, hogy a Bizottság gondoskodik a régiók a gazdasági változásért programok az európai kohéziós politika európai területi együttműködési célkitűzése keretei között történő társfinanszírozásáról, a gyorsított projekt lehetőséghez tartozó projektek számára folyamatos szakértői segítséget, és szükség esetén, adminisztratív támogatást nyújt. A sikeresnek bizonyult projektek társfinanszírozását átvehetik az ERFA által támogatott európai regionális politikai programok, emellett az Európai Beruházási Bank és az Európai Újjáépítési és Fejlesztési Bank által működtetett rendszerektől is lehet támogatásokat igényelni. A JASPERS technikai segítségnyújtási program is igénybe vehető a projektfejlesztésben.</p>
        <p>8. A gyorsított projekt lehetőség a régiók a gazdasági változásért kezdeményezés része lesz. A kezdeményezés többi részéhez hasonlóan, a régiók és városok önkéntes alapon vehetnek részt benne, azzal a fontos különbséggel, hogy ebben a Bizottság, nem a régiók és városok, játssza az irányító szerepet. A Bizottság határozza meg a tagállamokkal együttműködve a témákat, kéri fel az érdekelt régiókat és városokat a témákat megvalósító hálózatokban való részvételre, támogatja az irányító hatósággal közösen a tematikus hálózatokat, és gyűjti össze az eredményeket. A gyorsított projekt lehetőségben részt vevő hálózatok emellett szakértői segítséget is kapnak a legjobb gyakorlati módszerek vizsgálatát és értékelését célzó cselekvési tervek kidolgozásához. A régiók a gazdasági változásért kezdeményezés többi részéhez hasonlóan a gyorsított projekt lehetőség is a régiók közötti együttműködési program és a városfejlesztési hálózati program keretei között fog működni.</p>
        <p>A kölcsönös átjárhatóság („two-way bridge”)</p>
        <p>9. A tapasztalatok azt mutatják, hogy szilárd kapcsolatot kell teremteni az új elképzeléseket kidolgozó kísérleti rendszerek és az ERFA által támogatott európai regionális politikai programok között, amelyek e szakpolitika költségvetésének döntő részét képviselik. Ez a lépés elengedhetetlenül fontos az új elképzelések gyors és széles körben történő terjesztése és végrehajtása érdekében. A régiók a gazdasági változásért kezdeményezés elsősorban gyorsított projekt lehetőséghez tartozó projektjei az átjárást lehetővé tevő intézkedéseket vezetnek be. A kezdeményezés felhasználja az EQUAL közösségi kezdeményezés tapasztalatait is, mely nagy mértékben hozzájárul az ESZA által társfinanszírozott fellépések területéhez tartozó legjobb gyakorlatok terjesztéséhez.</p>
        <p>Először azon régiók kapnak lehetőséget arra, hogy a régiók a gazdasági változásért kezdeményezés keretei között értékeljék legjobb gyakorlatukat, majd elterjesszék azt az Európai Unión belül, melyek – vagy az ERFA által támogatott európai regionális politikai programok vagy saját nemzeti, ill. regionális rendszerükön belül – kidolgozott legjobb gyakorlata sikeresnek bizonyult.</p>
        <p>Ezt követően a régiók a gazdasági változásért hálózatokban részt vevő tagállamok, régiók és városok felkérést kapnak arra, hogy szemléltessék a régiók a gazdasági változásért hálózatban megvalósított munkájuk és a fő programok közötti kölcsönös átjárhatóságot. Ennek célja, hogy a kezdeményezés kísérleti elképzelései gyorsan elterjedjenek a fő programokban; az említett kölcsönös átjárhatóság megteremtése alapvető követelmény a gyorsított projekt lehetőség hálózataiban részt vevő régiókkal szemben.</p>
        <p>10. A két regionális fejlesztési program közötti kölcsönös átjárhatóság megteremtését számos egyszerűen megvalósítható követelmény segítségével lehet biztosítani: pl. bevezetnek a projektbe egy, a régiók a gazdasági változásért prioritást (ERFA-programok), vagy különleges kötelezettségvállalási záradékot határoznak meg a kezdeményezésben részt vevő régiók és városok fő programjában, mely biztosítja, hogy a programok alkalmazási köre tartalmazza az új elképzelések alkalmazását.</p>
        <p>Fokozott kommunikációs munka</p>
        <p>11. A régiók a gazdasági változásért kezdeményezés egyik központi eleme a hatékony kommunikáció. Ily módon biztosítható a legjobb gyakorlattal kapcsolatos projektek elképzeléseinek, eredményeinek és részleteinek gyors terjesztése. A részt vevő bizottsági szolgálatok tájékoztatással foglalkozó osztályai ennek érdekében koordinált munka keretei között szervezik meg a képzéseket, információs anyagok közzétételét és egyéb tájékoztatási lehetőségeket.</p>
        <p>12. A tájékoztatás egyik kiemelkedő jelentőségű eleme lesz az évente megrendezésre kerülő régiók a gazdasági változásért konferencia, mely az Európai Tanács tavaszi ülésével egy időben kerül megrendezésre. A konferencia célja, hogy egyértelműen bemutassa, hogy a közösségi politikák milyen módon járulnak hozzá a modernizációhoz és a lisszaboni célkitűzések eléréséhez. Az első ilyen éves konferenciára 2007 márciusában kerül sor.</p>
        <p>A 2007. márciusi konferencia egy új honlap indításával járul hozzá a legjobb gyakorlatok terjesztéséhez. A honlap indításakor 50, a kutatás, műszaki innováció, információs társadalom, fenntartható fejlődés és pénzügyi tervezés területére tartozó projekttel kapcsolatosan fog részletes információt közzétenni. Ezek a folyamatban lévő programok tapasztalatából merítenek majd. 2007 végére a projektek száma legalább 150-re fog nőni. A Bizottság minden évben megjelentet a régiók a gazdasági változásért konferencián egy kiadványt, mely a kezdeményezés különböző forrásaiból támogatott legjobb gyakorlattal kapcsolatos projektjeit mutatja be.</p>
        <p>13. A régiók a gazdasági változásért kezdeményezés tájékoztatási politikájának részeként évente díjakkal jutalmazzák azokat a megadott témán alapuló projekteket, melyek a gazdasági modernizáció témájához kapcsolódnak. Ezen díjak elősegítik a legjobb gyakorlattal kapcsolatos tájékoztatást, tapasztalatcserét és a haladó szemlélet bemutatását. A díjazottakat az évente megrendezésre kerülő régiók a gazdasági változásért konferencián hirdetik ki. Az díjra való első pályázattal kapcsolatos bővebb információkat a 2007 márciusában rendezett konferencián tesznek közzé.</p>
        <p>A régiók a gazdasági változásért kezdeményezés gyorsított projekt lehetőségre vonatkozó összefoglaló</p>
        <p>Az alábbi táblázat a régiók a gazdasági változásért kezdeményezés jellemzőit foglalja össze, különös tekintettel a gyorsított projekt lehetőségre:</p>
        <p>Régiók a gazdasági változásért | Gyorsított projekt lehetőség |</p>
        <p>A gazdasági modernizációra és versenyképességre vonatkozó témákon alapuló hálózatok | igen | igen |</p>
        <p>A hálózatok létrehozását kezdeményező fél | régió vagy város | Bizottság |</p>
        <p>A hálózatban vezető szerepet játszó fél | régió vagy város | régió vagy város |</p>
        <p>Európai regionális politikai támogatás a hálózati programhoz | igen | igen |</p>
        <p>Kiegészítő szakértői és adminisztratív támogatás a Bizottság részéről | nem | igen |</p>
        <p>Az eredmények értékelése | régiók és városok | Bizottság, régiók és városok |</p>
        <p>A legjobb gyakorlatból eredő elképzelések fő programban történő alkalmazására vonatkozó kötelezettségvállalás | kívánatos | elengedhetetlen |</p>
        <p>A programirányító hatóságok részvétele a hálózatokban | kívánatos | elengedhetetlen |</p>
        <p>A régiók a gazdasági változásért díj éves pályázatában való részvétel | igen | igen |</p>
        <p>Az eredmények gyors terjesztése | kívánatos | elengedhetetlen |</p>
        <p>Modernizációs témák</p>
        <p>14. A 2007–2013 közötti időszakra vonatkozó európai kohéziós politika új szabályozási keretei a gazdasági modernizáció központi jelentőségű célkitűzésének megfelelően a tagállamok és régiók beruházásaira vonatkozóan stratégiai iránymutatásokat határoztak meg. Az iránymutatások szerint az érdekelt feleknek lehetőség szerint az iránymutatásokban megadott témákra kell összpontosítani beruházásaikat, hogy ily módon a lehető legnagyobb mértékű konvergenciahatást érjék el. A tagállamok és régiók gazdasági erejüktől függően különböző témákat választhatnak. Ezeket az összpontosítási erőfeszítéseket a megadott elkülönítési arányok is erősítik.</p>
        <p>15. A stratégiai iránymutatások számos olyan témát kínálnak a tagállamok és régiók számára, melyek mentén megvalósíthatják gazdasági fejlesztési programjaikat. Az iránymutatások három csoportját és az érintett átfogó területeket a következőképpen lehet összefoglalni:</p>
        <p>- a tagállamok, régiók és nagyvárosok vonzerejének növelése az elérhetőség javításával, a szolgáltatások megfelelő minőségének és szintjének biztosításával, valamint környezeti potenciáljuk megőrzésével.</p>
        <p>- az innováció, a vállalkozói szellem és a tudásalapú gazdaság növekedésének ösztönzése a kutatási és innovációs képességek – többek között ökoinnovációs, új információs és kommunikációs technológiák – révén</p>
        <p>- több és jobb munkahely oly módon történő megteremtése, hogy több embert vonzanak a foglalkoztatás vagy a vállalkozói tevékenység körébe, valamint fejlesszék a munkavállalók és a vállalkozások alkalmazkodóképességét, és növeljék a humánerőforrásba történő beruházásokat</p>
        <p>- a sajátos földrajzi körülmények kiemelt figyelembevétele segítségével magas fokú növekedési potenciál és egyenletes regionális fejlődés elérése</p>
        <p>Az említett iránymutatások megegyeznek az Európai Tanács által 2006 márciusában meghatározott kiemelt intézkedésekkel: a tudás és innováció területét érintő beruházások növelése; a vállalkozási potenciál felszabadítása, különösen a kkv-k tekintetében; a kiemelt fontosságú csoportok munkavállalási lehetőségeinek növelése. Az Európai Tanács az energiaügy területét érintő beruházások jelentőségére is felhívta a figyelmet. Általános elvként a kezdeményezés hozzájárul a kohéziós politika átfogó célkitűzéseihez: a nemek közötti egyenlőség elősegítése, az egyenlőtlenségek csökkentése és a fenntartható fejlődés támogatása.</p>
        <p>16. A Bizottság szolgálatai már intenzíven dolgoznak a régiók a gazdasági változásért kezdeményezés célul kitűzött témáinak meghatározásán. A témák részletesebb leírása a SEC(2006) 1432 bizottsági munkadokumentumban található.</p>
        <p>A Bizottság szolgálatai közötti együttműködés, melynek eredményeképpen meghatározták a témákat, folytatódni fog a régiók a gazdasági változásért kezdeményezés végrehajtása során is, különös tekintettel a gyorsított projekt lehetőségre. A Bizottság a különböző szolgálatokkal közösen irányítja a különböző tematikus hálózatokat a gyorsított projekt lehetőség keretei között. A cél, hogy megőrizzék a közösségi politikák és a tematikus hálózatok közötti szoros kapcsolatot ily módon elősegítve, hogy a különböző szakpolitikák kipróbálhassák a gazdasági modernizációval kapcsolatos kísérleti elképzeléseket.</p>
        <p>További teendők</p>
        <p>17. A Bizottság szolgálatai, a tagállamok, a régiók és a városok összehangolt munkája biztosítja, hogy a régiók a gazdasági változásért kezdeményezés, valamint a gyorsított projekt lehetőség széles körű támogatásban részesüljön. A finn elnökség 2006. november 21-én azzal fejezi be a regionális politikával foglalkozó miniszterek brüsszeli, nem hivatalos találkozóját, hogy a tagállamok jóváhagyását kéri a hatályos eszközök a Bizottság által meghatározott célkitűzések és témákkal együtt történő átszervezéséhez.</p>
        <p>A Bizottság szolgálatai jó ütemben haladnak a gyorsított projekt lehetőség szervezésében; a tervek szerint az első tematikus hálózatok 2006. végére megkezdik működésüket.</p>
        <p>[1] A kohézióra vonatkozó közösségi stratégiai iránymutatásokról szóló tanácsi határozatra vonatkozó javaslat (COM(2006) 386 végleges) (13) preambulumbekezdés.</p>
        <p>[2] A jogalapot az Európai Regionális Fejlesztési Alapra, az Európai Szociális Alapra és a Kohéziós Alapra vonatkozó általános rendelkezések megállapításáról és az 1260/1999/EK rendelet hatályon kívül helyezéséről szóló, 2006. július 11-I 1083/2006/EK tanácsi rendelet 7. cikk (3) bekezdése képezi. A végrehajtásra vonatkozó rendelkezésekkel kapcsolatos további tudnivalók a 2006. július 5-i 1080/2006 ERFA-rendeletben találhatók.</p>
      </div>
    </body>
</html>
