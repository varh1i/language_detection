<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2003/915/CE: Decisione del Consiglio, del 22 dicembre 2003, relativa all'applicazione provvisoria di un accordo bilaterale sul commercio dei prodotti tessili tra la Comunità europea e la Repubblica di Bielorussia</head>
      <div type="body">
        <p>Decisione del Consiglio</p>
        <p>del 22 dicembre 2003</p>
        <p>relativa all'applicazione provvisoria di un accordo bilaterale sul commercio dei prodotti tessili tra la Comunità europea e la Repubblica di Bielorussia</p>
        <p>(2003/915/CE)</p>
        <p>IL CONSIGLIO DELL'UNIONE EUROPEA,</p>
        <p>visto il trattato che istituisce la Comunità europea, in particolare l'articolo 133 in combinato disposto con l'articolo 300, paragrafo 2, prima frase,</p>
        <p>vista la proposta della Commissione,</p>
        <p>considerando quanto segue:</p>
        <p>(1) La Commissione ha negoziato, a nome della Comunità, un accordo bilaterale che proroga di un anno l'accordo bilaterale sul commercio dei prodotti tessili in vigore con la Repubblica di Bielorussia, nonché i relativi protocolli, e che adegua i limiti quantitativi in funzione dei tassi di incremento annuali e dell'allargamento dell'Unione europea.</p>
        <p>(2) L'accordo bilaterale dovrebbe essere firmato in nome della Comunità, fatta salva la sua eventuale conclusione in una data successiva.</p>
        <p>(3) È opportuno applicare detto accordo bilaterale in via provvisoria a decorrere dal 1o gennaio 2004, in attesa che siano espletate le procedure necessarie alla sua conclusione e fatta salva l'applicazione provvisoria reciproca da parte della Repubblica di Bielorussia,</p>
        <p>DECIDE:</p>
        <p>Articolo 1</p>
        <p>Il presidente del Consiglio è autorizzato a designare la(le) persona(persone) abilitata(abilitate) a firmare, a nome della Comunità, l'accordo in forma di scambio di lettere recante modifica l'accordo sul commercio dei prodotti tessili tra la Comunità europea e la Repubblica di Bielorussia siglato a Bruxelles il 1o aprile 1993, quale modificato da ultimo da un accordo in forma di scambio di lettere siglato l'11 novembre 1999 (in prosieguo denominato l'%quot%accordo bilaterale%quot%), fatta salva la sua eventuale conclusione in una data successiva.</p>
        <p>Articolo 2</p>
        <p>L'accordo bilaterale viene applicato in via provvisoria in attesa della sua conclusione formale, fatta salva l'applicazione provvisoria reciproca da parte della Repubblica di Bielorussia(1), a partire dal 1o gennaio 2004.</p>
        <p>Il testo dell'accordo bilaterale è accluso alla presente decisione.</p>
        <p>Articolo 3</p>
        <p>1. Qualora la Bielorussia non ottemperi agli obblighi di cui al paragrafo 2.5 dell'accordo bilaterale, il contingente per il 2004 verrà ridimensionato ai livelli applicabili al 2003.</p>
        <p>2. La decisione di attuare le disposizioni di cui al paragrafo 1 viene presa conformemente alle procedure di cui all'articolo 17 del regolamento (CEE) n. 3030/93 del Consiglio, del 12 ottobre 1993, relativo al regime comune da applicare alle importazioni di alcuni prodotti tessili originari dei paesi terzi(2).</p>
        <p>Articolo 4</p>
        <p>La presente decisione è pubblicata nella Gazzetta ufficiale dell'Unione europea.</p>
        <p>Essa ha effetto il giorno successivo alla pubblicazione nella Gazzetta ufficiale dell'Unione europea.</p>
      </div>
      <div type="signature">
        <p>Fatto a Bruxelles, addì 22 dicembre 2003.</p>
        <p>Per il Consiglio</p>
        <p>Il Presidente</p>
        <p>G. Alemanno</p>
        <p>(1) La data effettiva d'inizio dell'applicazione provvisoria sarà pubblicata nella Gazzetta ufficiale dell'Unione europea, serie C.</p>
        <p>(2) GU L 275 dell'8.11.1993, pag. 1. Regolamento modificato da ultimo dal regolamento (CE) n. 138/2003 (GU L 23 del 28.1.2003, pag. 1).</p>
      </div>
    </body>
</html>
