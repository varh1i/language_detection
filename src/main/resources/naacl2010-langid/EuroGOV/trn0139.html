<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr. 1660/2003 van de Commissie van 19 september 2003 houdende wĳziging van het productdossier voor een benaming die is opgenomen in de bĳlage bĳ Verordening (EG) nr. 1107/96 (Ossau-Iraty)</head>
      <div type="body">
        <p>Verordening (EG) nr. 1660/2003 van de Commissie</p>
        <p>van 19 september 2003</p>
        <p>houdende wijziging van het productdossier voor een benaming die is opgenomen in de bijlage bij Verordening (EG) nr. 1107/96 (Ossau-Iraty)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 692/2003 van de Commissie(2) en met name op artikel 9,</p>
        <p>Overwegende hetgeen volgt:</p>
        <p>(1) Overeenkomstig artikel 9 van Verordening (EEG) nr. 2081/92 hebben de Franse autoriteiten voor de benaming %quot%Ossau-Iraty%quot% die bij Verordening (EG) nr. 1107/96 van de Commissie van 12 juni 1996 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad(3), laatstelijk gewijzigd bij Verordening (EG) nr. 1571/2003(4), als beschermde oorsprongsbenaming is geregistreerd, een aanvraag ingediend tot wijziging van de werkwijze voor het verkrijgen van het product en van de nationale eisen.</p>
        <p>(2) Na onderzoek van deze aanvraag tot wijzigingen is geconcludeerd dat de wijzigingen niet gering zijn.</p>
        <p>(3) Op grond van artikel 9 van Verordening (EEG) nr. 2081/92 en aangezien de wijzigingen niet gering zijn, is de procedure van artikel 6 van overeenkomstige toepassing.</p>
        <p>(4) Het gaat in dit geval om wijzigingen overeenkomstig Verordening (EEG) nr. 2081/92. Na bekendmaking van de desbetreffende wijzigingen in het Publicatieblad van de Europese Unie(5) is bij de Commissie geen bezwaar aangetekend in de zin van artikel 7 van bovengenoemde verordening.</p>
        <p>(5) De wijzigingen mogen derhalve worden geregistreerd en worden bekendgemaakt in het Publicatieblad van de Europese Unie,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>De in de bijlage bij deze verordening opgenomen wijzigingen worden geregistreerd en bekendgemaakt overeenkomstig artikel 6, lid 4, van Verordening (EEG) nr. 2081/92.</p>
        <p>Artikel 2</p>
        <p>Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 19 september 2003.</p>
        <p>Voor de Commissie</p>
        <p>Franz Fischler</p>
        <p>Lid van de Commissie</p>
        <p>(1) PB L 208 van 24.7.1992, blz. 1.</p>
        <p>(2) PB L 99 van 17.4.2003, blz. 1.</p>
        <p>(3) PB L 148 van 21.6.1996, blz. 1.</p>
        <p>(4) PB L 224 van 6.9.2003, blz. 17.</p>
        <p>(5) PB C 252 van 12.9.2001, blz. 16 (Ossau-Iraty).</p>
      </div>
      <div type="annex">
        <p>BIJLAGE</p>
        <p>FRANKRIJK</p>
        <p>Ossau-Iraty</p>
        <p>Werkwijze voor het verkrijgen van het product:</p>
        <p>De toegestane schapenrassen worden nauwkeuriger bepaald: Baskisch-Béarnaise of Manech zwartkop of Manech roodkop (in plaats van: traditionele rassen).</p>
        <p>Nationale eisen:</p>
        <p>In plaats van: %quot%Besluit van 29 december 1986%quot%</p>
        <p>Te lezen: %quot%Besluit betreffende de gecontroleerde oorsprongsbenaming 'Ossau-Iraty'%quot%.</p>
      </div>
    </body>
</html>
