<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizottság 314/2006/EK rendelete ( 2006. február 22. ) a spanyol intervenciós hivatal birtokában lévő hántolatlan rizs belső piacon történő viszonteladására vonatkozó folyamatos pályázati felhívás megnyitásáról</head>
      <div type="body">
        <p>A Bizottság 314/2006/EK rendelete</p>
        <p>( 2006. február 22.)</p>
        <p>a spanyol intervenciós hivatal birtokában lévő hántolatlan rizs belső piacon történő viszonteladására vonatkozó folyamatos pályázati felhívás megnyitásáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a rizs piacának közös szervezéséről szóló, 2003. szeptember 29-i 1785/2003/EK tanácsi rendeletre [1] és különösen annak 7. cikke (4) és (5) bekezdésére,</p>
        <p>mivel:</p>
        <p>(1) A 75/91/EGK bizottsági rendelet [2] megállapította a hántolatlan rizsnek az intervenciós hivatalok általi értékesítésére alkalmazandó eljárást és feltételeket.</p>
        <p>(2) A rizs közösségi piaci viszonyaira tekintettel helyénvaló folyamatos pályázati eljárást indítani körülbelül 31309 tonna, a spanyol intervenciós hivatal birtokában lévő hántolatlan rizs belső piacon történő viszonteladására.</p>
        <p>(3) Az ebben a rendeletben foglalt rendelkezések összhangban vannak a Gabonapiaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A spanyol intervenciós hivatal – a 75/91/EGK rendeletben meghatározott feltételeknek megfelelően – pályázati eljárást indít a birtokában lévő, e rendelet mellékletében megjelölt hántolatlanrizs-mennyiségek belső piacon történő viszonteladására.</p>
        <p>2. cikk</p>
        <p>(1) Az első részleges pályázati felhívásnál az ajánlatok benyújtásának határideje 2006. március 8-án jár le.</p>
        <p>(2) Az utolsó részleges pályázati felhívásnál az ajánlatok benyújtásának határideje 2006. június 28-án jár le.</p>
        <p>(3) Az ajánlatokat a spanyol intervenciós hivatalnál kell benyújtani:</p>
        <p>Fondo Español de Garantía Agraria (FEGA)</p>
        <p>Beneficencia 8</p>
        <p>E-28004 Madrid</p>
        <p>Telex: 23427 FEGA E</p>
        <p>Fax: (34) 915 21 98 32 ès (34) 915 22 43 87</p>
        <p>.</p>
        <p>3. cikk</p>
        <p>A 75/91/EGK rendelet 19. cikkétől eltérve a spanyol intervenciós hivatal legkésőbb az ajánlatok benyújtási határidejének lejártát követő hét keddjén közli a Bizottsággal a különböző eladott tételek mennyiségét és átlagárát, adott esetben csoportonkénti lebontásban.</p>
        <p>4. cikk</p>
        <p>Ez a rendelet az Európai Unió Hivatalos Lapjában való kihirdetését követő harmadik napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. február 22-én.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL L 270., 2003.10.21., 96. o. A 247/2006/EK rendelettel (HL L 42., 2006.2.14., 1. o.) módosított rendelet.</p>
        <p>[2] HL L 9., 1991.1.12., 15. o.</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>Csoportok | 1 |</p>
        <p>(Hozzávetőleges) mennyiség | 31309 t |</p>
        <p>A betakarítás éve | 2003 |</p>
        <p>Rizsfajták | az összes |</p>
        <p>--------------------------------------------------</p>
      </div>
    </body>
</html>
