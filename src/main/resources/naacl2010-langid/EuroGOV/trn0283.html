<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%737/2005, annettu 13 p%auml%iv%auml%n%auml% toukokuuta 2005, nimityksen kirjaamisesta suojattujen alkuper%auml%nimitysten ja suojattujen maantieteellisten merkint%ouml%jen rekisteriin annetun asetuksen (EY) N:o%nbsp%2400/96 liitteen t%auml%ydent%auml%misest%auml% (Ricotta Romana) %ndash% (SAN)</head>
      <div type="body">
        <p>Komission asetus (EY) N:o 737/2005,</p>
        <p>annettu 13 päivänä toukokuuta 2005,</p>
        <p>nimityksen kirjaamisesta suojattujen alkuperänimitysten ja suojattujen maantieteellisten merkintöjen rekisteriin annetun asetuksen (EY) N:o 2400/96 liitteen täydentämisestä (Ricotta Romana) – (SAN)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon maataloustuotteiden ja elintarvikkeiden maantieteellisten merkintöjen ja alkuperänimitysten suojasta 14 päivänä heinäkuuta 1992 annetun neuvoston asetuksen (ETY) N:o 2081/92 [1] ja erityisesti sen 7 artiklan 5 kohdan b alakohdan ja 6 artiklan 3 kohdan ja 4 kohdan ensimmäisen luetelmakohdan,</p>
        <p>sekä katsoo seuraavaa:</p>
        <p>(1) Ricotta Romana -nimityksen rekisteröintiä koskeva Italian hakemus julkaistiin Euroopan unionin virallisessa lehdessä [2] asetuksen (ETY) N:o 2081/92 6 artiklan 2 kohdan mukaisesti.</p>
        <p>(2) Saksa ilmoitti vastustavansa rekisteröintiä asetuksen (ETY) N:o 2081/92 7 artiklan mukaisesti, erityisesti koska ei ole täsmennetty, haetaanko Ricotta-ilmaisulle suojaamista sen esiintyessä yksinään.</p>
        <p>(3) Komissio kehotti 15 päivänä lokakuuta 2004 päivätyllä kirjeellä kyseisiä jäsenvaltioita sopimaan asiasta keskenään noudattaen sisäisiä menettelyjään.</p>
        <p>(4) Koska Italia ja Saksa eivät ole päässeet asiassa yksimielisyyteen kolmen kuukauden määräajassa, komission olisi tehtävä päätös asetuksen (ETY) N:o 2081/92 15 artiklassa tarkoitetun menettelyn mukaisesti.</p>
        <p>(5) Italia ilmoitti virallisesti, että hakemus koskee ainoastaan Ricotta Romana -nimityksen suojaamista ja että Ricotta-ilmaisua voidaan käyttää vapaasti.</p>
        <p>(6) Näiden tietojen perusteella nimitys olisi lisättävä suojattujen alkuperänimitysten ja suojattujen maantieteellisten merkintöjen rekisteriin.</p>
        <p>(7) Tässä asetuksessa säädetyt toimenpiteet ovat maantieteellisiä merkintöjä ja alkuperänimityksiä käsittelevän sääntelykomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Täydennetään komission asetuksen (EY) N:o 2400/96 [3] liite tämän asetuksen liitteessä olevalla nimityksellä.</p>
        <p>2 artikla</p>
        <p>Tämä asetus tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 13 päivänä toukokuuta 2005.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 208, 24.7.1992, s. 1. Asetus sellaisena kuin se on viimeksi muutettuna asetuksella (EY) N:o 806/2003 (EUVL L 122, 16.5.2003, s. 1).</p>
        <p>[2] EUVL C 30, 4.2.2004, s. 7.</p>
        <p>[3] EYVL C 327, 18.12.1996, s. 11. Asetus sellaisena kuin se on viimeksi muutettuna asetuksella (EY) N:o 205/2005 (EUVL L 33, 5.2.2005, s. 6).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>PERUSTAMISSOPIMUKSEN LIITTEEN I IHMISRAVINNOKSI TARKOITETUT TUOTTEET</p>
        <p>Muut eläinperäiset tuotteet (munat, hunaja, maitotuotteet lukuun ottamatta voita jne.)</p>
        <p>ITALIA</p>
        <p>Ricotta Romana (SAN)</p>
        <p>--------------------------------------------------</p>
      </div>
    </body>
</html>
