<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2004/719/CE: Decisione del Parlamento europeo, del 21 aprile 2004, sulla concessione del discarico per l'esecuzione del bilancio generale dell'Unione europea per l'esercizio 2002 (Commissione)</head>
      <div type="body">
        <p>Decisione del Parlamento europeo,</p>
        <p>del 21 aprile 2004,</p>
        <p>sulla concessione del discarico per l'esecuzione del bilancio generale dell'Unione europea per l'esercizio 2002 (Commissione)</p>
        <p>(2004/719/CE)</p>
        <p>IL PARLAMENTO EUROPEO,</p>
        <p>visti i conti annuali consolidati delle Comunità europee relativi alle operazioni di bilancio per l'esercizio 2002, Volume I — Relazioni consolidate sull'esecuzione di bilancio e bilancio consolidato [SEC(2003) 1104 — C5-0564/2003, SEC(2003) 1105 — C5-0565/2003] [1],</p>
        <p>viste la relazione annuale della Corte dei conti sull'esercizio 2002 corredata dalle risposte delle istituzioni controllate (C5-0583/2003) [2] nonché le relazioni speciali della Corte dei conti,</p>
        <p>vista la dichiarazione sull'affidabilità dei conti nonché la legittimità e regolarità delle operazioni sottostanti rilasciata dalla Corte dei conti sulla base dell'articolo 248 del trattato CE (C5-0583/2003) [3],</p>
        <p>vista la raccomandazione del Consiglio del 9 marzo 2004 (C5-0145/2004),</p>
        <p>visti gli articoli 274, 275 e 276 del trattato CE e gli articoli 179 bis e 180 ter del trattato Euratom,</p>
        <p>visto l'articolo 3 della decisione 2003/76/CE del Consiglio, del 1o febbraio 2003, che stabilisce le disposizioni necessarie all'attuazione del protocollo, allegato al trattato che istituisce la Comunità europea, relativo alle conseguenze finanziarie della scadenza del trattato CECA e al fondo di ricerca carbone e acciaio [4],</p>
        <p>visto l'allegato I, punto 3, della decisione 2002/234/CECA dei rappresentanti dei governi degli Stati membri riuniti in sede di Consiglio, del 27 febbraio 2002, in merito alle conseguenze finanziarie della scadenza del trattato CECA e al Fondo di ricerca del carbone e dell'acciaio [5],</p>
        <p>visti il regolamento finanziario del 21 dicembre 1977, in particolare l'articolo 89, e il regolamento finanziario del 25 giugno 2002 [6], in particolare gli articoli da 145 a 147,</p>
        <p>visti l'articolo 93 e l'allegato V del regolamento interno,</p>
        <p>visti la relazione della commissione per il controllo dei bilanci e i pareri delle altre commissioni interessate (A5-0200/2004);</p>
        <p>A. considerando che, a norma dell'articolo 274 del trattato CE, la Commissione esegue il bilancio sotto la propria responsabilità, conformemente al principio di sana gestione finanziaria,</p>
        <p>1. accorda il discarico alla Commissione per l'esecuzione del bilancio generale delle Comunità europee per l'esercizio 2002;</p>
        <p>2. esprime le proprie osservazioni nella risoluzione che costituisce parte integrante della presente decisione;</p>
        <p>3. incarica il suo presidente di trasmettere la presente decisione, nonché la risoluzione che ne è parte integrante, al Consiglio, alla Commissione, alla Corte di giustizia, alla Corte dei conti e alla Banca europea per gli investimenti, e di garantirne la pubblicazione nella Gazzetta ufficiale dell'Unione europea (serie L).</p>
        <p>Il segretario generale</p>
        <p>Julian Priestley</p>
        <p>Il presidente</p>
        <p>Pat Cox</p>
        <p>[1] GU C 316 del 29.12.2003, pag. 1.</p>
        <p>[2] GU C 286 del 28.11.2003, pag. 1.</p>
        <p>[3] GU C 286 del 28.11.2003, pag. 12.</p>
        <p>[4] GU L 29 del 5.2.2003, pag. 22.</p>
        <p>[5] GU L 79 del 22.3.2002, pag. 42.</p>
        <p>[6] GU L 248 del 16.9.2002, pag. 1.</p>
        <p>--------------------------------------------------</p>
      </div>
    </body>
</html>
