<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2001/345/EG: Beschikking van de Commissie van 2 mei 2001 houdende wĳziging van Beschikking 2001/304/EG inzake het merken en het gebruik van bepaalde dierlĳke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrĳk (Voor de EER relevante tekst) (kennisgeving geschied onder nummer C(2001) 1208)</head>
      <div type="body">
        <p>Beschikking van de Commissie</p>
        <p>van 2 mei 2001</p>
        <p>houdende wijziging van Beschikking 2001/304/EG inzake het merken en het gebruik van bepaalde dierlijke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrijk</p>
        <p>(kennisgeving geschied onder nummer C(2001) 1208)</p>
        <p>(Voor de EER relevante tekst)</p>
        <p>(2001/345/EG)</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt(1), laatstelijk gewijzigd bij Richtlijn 92/118/EEG(2), en met name op artikel 10,</p>
        <p>Gelet op Richtlijn 89/662/EEG van de Raad van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt(3), laatstelijk gewijzigd bij Richtlijn 92/118/EEG, en met name op artikel 9,</p>
        <p>Gelet op Richtlijn 64/433/EEG van de Raad van 26 juni 1964 betreffende de gezondheidsvoorschriften voor de productie en het in de handel brengen van vers vlees(4), laatstelijk gewijzigd bij Richtlijn 95/23/EG(5), en met name op artikel 6, lid 1, onder f),</p>
        <p>Gelet op Richtlijn 77/99/EEG van de Raad van 21 december 1976 betreffende de gezondheidsvoorschriften voor de productie en het in de handel brengen van vleesproducten en bepaalde andere producten van dierlijke oorsprong(6), laatstelijk gewijzigd bij Richtlijn 97/76/EG(7), en met name op artikel 3 A, punt 7,</p>
        <p>Overwegende hetgeen volgt:</p>
        <p>(1) Op grond van de melding van uitbraken van mond- en klauwzeer in het Verenigd Koninkrijk heeft de Commissie Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrijk(8), laatstelijk gewijzigd bij Beschikking 2001/318/EG(9), vastgesteld.</p>
        <p>(2) Op grond van Beschikking 2001/172/EG is het, behalve als het gaat om vlees dat verkregen is van vóór 1 februari 2001 geslachte dieren, verboden vers vlees van runderen, schapen, geiten, varkens of andere evenhoevige dieren dat afkomstig is uit Groot-Brittannië, te verzenden; dat verbod geldt ook voor met dergelijk vlees vervaardigde vleesproducten, tenzij die een bepaalde behandeling hebben ondergaan.</p>
        <p>(3) De Commissie heeft daarom Beschikking 2001/304/EG(10) vastgesteld inzake het merken en het gebruik van bepaalde dierlijke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrijk.</p>
        <p>(4) De voorschriften voor de productie en het in de handel brengen van gehakt vlees en vleesbereidingen zijn vastgesteld in Richtlijn 94/65/EG van de Raad(11).</p>
        <p>(5) Duidelijkheidshalve moeten enkele kleine wijzigingen worden aangebracht in Beschikking 2001/304/EG.</p>
        <p>(6) De in deze beschikking vervatte maatregelen zijn in overeenstemming met het advies van het Permanent Veterinair Comité,</p>
        <p>HEEFT DE VOLGENDE BESCHIKKING GEGEVEN:</p>
        <p>Artikel 1</p>
        <p>Artikel 1 van Beschikking 2001/304/EG van de Commissie wordt gewijzigd als volgt:</p>
        <p>1. Wijziging niet van toepassing voor de Nederlandse tekst.</p>
        <p>2. Er worden een lid 5 en een lid 6 toegevoegd die luiden als volgt: %quot%5. In afwijking van lid 1 mag vers vlees dat niet van herkomst is uit het Verenigd Koninkrijk en dat is behandeld overeenkomstig artikel 2, lid 2, c), van Beschikking 2001/172/EG van de Commissie worden voorzien van het keurmerk als bedoeld in hoofdstuk XI van bijlage I bij Richtlijn 64/433/EEG, respectievelijk hoofdstuk III van bijlage I bij Richtlijn 91/495/EEG, en uit Groot-Brittannië worden verzonden overeenkomstig artikel 2, lid 3, van Beschikking 2001/172/EG.</p>
        <p>6. Vers vlees zoals bedoeld in lid 1 tot en met lid 5 hierboven omvat ook gehakt vlees dat voldoet en vleesbereidingen die voldoen aan Richtlijn 94/65/EG van de Raad tot vaststelling van voorschriften voor de productie en het in de handel brengen van gehakt en vleesbereidingen.%quot%.</p>
        <p>Artikel 2</p>
        <p>Deze beschikking is gericht tot de lidstaten.</p>
      </div>
      <div type="signature">
        <p>Gedaan te Brussel, 2 mei 2001.</p>
        <p>Voor de Commissie</p>
        <p>David Byrne</p>
        <p>Lid van de Commissie</p>
        <p>(1) PB L 224 van 18.8.1990, blz. 29.</p>
        <p>(2) PB L 62 van 15.3.1993, blz. 49.</p>
        <p>(3) PB L 395 van 30.12.1989, blz. 13.</p>
        <p>(4) PB 121 van 29.7.1964, blz. 2012/64. Richtlijn bijgewerkt bij Richtlijn 91/497/EEG (PB L 268 van 24.9.1991, blz. 69).</p>
        <p>(5) PB L 243 van 11.10.1995, blz. 7.</p>
        <p>(6) PB L 26 van 31.1.1977, blz. 85. Richtlijn bijgewerkt bij Richtlijn 92/5/EEG (PB L 57 van 2.3.1992, blz. 1).</p>
        <p>(7) PB L 10 van 16.1.1998, blz. 25.</p>
        <p>(8) PB L 62 van 2.3.2001, blz. 22.</p>
        <p>(9) PB L 109 van 19.4.2001, blz. 75.</p>
        <p>(10) PB L 104 van 13.4.2001, blz. 6.</p>
        <p>(11) PB L 368 van 31.12.1994, blz. 10.</p>
      </div>
    </body>
</html>
