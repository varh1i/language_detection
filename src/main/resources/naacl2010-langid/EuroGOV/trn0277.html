<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A Bizottság határozata</p>
        <p>(2003. május 2.)</p>
        <p>a metalaxilnak a 91/414/EGK tanácsi irányelv I. mellékletébe történő fel nem vételéről, valamint az e hatóanyagot tartalmazó növényvédő szerek engedélyének visszavonásáról</p>
        <p>(az értesítés a C(2003) 1421. számú dokumentummal történt)</p>
        <p>(EGT vonatkozású szöveg)</p>
        <p>(2003/308/EK)</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb a 2003/23/EK bizottsági irányelvvel [1] módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre [2], és különösen annak 8. cikke (2) bekezdése negyedik albekezdésére,</p>
        <p>tekintettel a legutóbb a 2266/2000/EK rendelettel [3] módosított, a növényvédő szerek forgalomba hozataláról szóló 91/414/EGK tanácsi irányelv 8. cikkének (2) bekezdésében említett munkaprogram első szakaszának végrehajtására vonatkozó részletes szabályok megállapításáról szóló, 1992. december 11-i 3600/92/EGK bizottsági rendeletre [4], és különösen annak 7. cikke (3a) bekezdése b) pontjára,</p>
        <p>mivel:</p>
        <p>(1) A 91/414/EGK irányelv 8. cikkének (2) bekezdése előírja a Bizottság számára, hogy indítson munkaprogramot az 1993. július 25-én már forgalomban lévő növényvédő szerekben használt hatóanyagok vizsgálata céljából. A program megvalósításának részletes szabályait a 3600/92/EGK rendelet határozza meg.</p>
        <p>(2) A legutóbb a 2230/95/EK rendelettel [5] módosított, a növényvédő szerek hatóanyagainak megállapításáról és a 3600/92/EGK bizottsági rendelet végrehajtása céljából a növényvédő szerek hatóanyagainak megállapításáról és a referens tagállamok kijelöléséről szóló, 1994. április 27-i 933/94/EK bizottsági rendelet [6] kijelölte azon hatóanyagokat, amelyeket a 3600/92/EGK rendelet keretében értékelni kell, valamint minden egyes hatóanyag értékelése vonatkozásában kijelölte a referensként közreműködő tagállamot, és minden egyes hatóanyag tekintetében azonosította azon gyártókat, akik időben megtették a bejelentést.</p>
        <p>(3) A metilaxil a 933/94/EK rendeletben kijelölt 89 hatóanyag egyike.</p>
        <p>(4) A fő kérelmező (Novartis, jelenleg Syngenta) tájékoztatta a Bizottságot és a referens tagállamot, hogy a továbbiakban nem kíván részt venni e hatóanyag munkaprogramjában, és ezért további információt nem nyújt be.</p>
        <p>(5) Mindazonáltal a 3600/92/EGK rendelet 7. cikke (1) bekezdésének c) pontjával összhangban Portugália, mint kijelölt referens tagállam a bejelentők által az említett rendelet 6. cikke (1) bekezdésével összhangban szolgáltatott információk értékeléséről készített jelentését 2001. január 26-án benyújtotta a Bizottságnak.</p>
        <p>(6) A referens tagállam jelentésének kézhezvétele után a Bizottság az Élelmiszerlánc- és Állat-egészségügyi Állandó Bizottság keretein belül konzultációkat kezdett a tagállamokkal, valamint a fennmaradt bejelentővel (Industrias Químicas del Vallés sa (IQV)) a 3600/92/EGK rendelet 7. cikke (3) bekezdése rendelkezéseinek megfelelően.</p>
        <p>(7) A fennmaradt bejelentő nem nyújtott be teljes dossziét a metalaxilra vonatkozóan a 3600/92/EGK rendelet 6. cikk (1) bekezdésében meghatározott határidőn belül. Ezért a metalaxil értékelését csak a Syngenta által benyújtott dosszié alapján lehetett folytatni. Mindazonáltal, mivel az IQV nem fért hozzá ehhez a dossziéhoz, nem volt abban a helyzetben, hogy az értékelés során felmerülő problémákat érintően információt nyújtson be vagy a saját dossziéját elfogadható időn belül kiegészítse. Ezért a metalaxilra vonatkozóan nem lehet hatékony összehasonlító vizsgálatot lefolytatni. Ezért a metalaxilra vonatkozóan benyújtott adatok alapján nem lehet azt a következtetést levonni, hogy a javasolt felhasználási körülmények között a metalaxilt tartalmazó növényvédő szerek általában várhatóan kielégítik a 91/414/EGK irányelv 5. cikke (1) bekezdésének a) és b) pontjában megállapított követelményeket.</p>
        <p>(8) Ezért a metalaxil nem vehető fel a 91/414/EGK irányelv I. mellékletébe.</p>
        <p>(9) A felülvizsgálatot a 3600/92/EGK rendelet 7. cikkének (6) bekezdésével összhangban 2002. október 18-án a Bizottság metalaxilra vonatkozó felülvizsgálati jelentése formájában véglegesítették.</p>
        <p>(10) Intézkedéseket kell tenni annak biztosítására, hogy a metalaxilt tartalmazó növényvédő szerek jelenlegi engedélyeit az előírt időszakon belül visszavonják, valamint meghosszabbításukra ne kerüljön sor, és ilyen termékekre ne adjanak ki új engedélyeket.</p>
        <p>(11) A 91/414/EGK irányelv 4. cikkének (6) bekezdésével összhangban a tagállamok által a metalaxilt tartalmazó növényvédő szerek meglévő készleteinek megsemmisítésére, tárolására, forgalomba hozatalára és felhasználására adott engedélyekre vonatkozó türelmi időt egy 12 hónapot meg nem haladó időszakra kell korlátozni, hogy a meglévő készletek felhasználása a soron következő termesztési időszakon túl ne legyen lehetséges.</p>
        <p>(12) Ez a határozat nem sérti a Bizottságnak a legutóbb Ausztria, Finnország és Svédország csatlakozási okmányával módosított, a meghatározott hatóanyagokat tartalmazó növényvédő szerek forgalomba hozatalának és használatának tilalmáról szóló, 1978. december 21-i 79/117/EGK tanácsi irányelv [7] keretében e hatóanyaggal kapcsolatban egy későbbi időpontban esetlegesen tett intézkedéseit.</p>
        <p>(13) Az e határozatban előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,</p>
        <p>ELFOGADTA EZT A HATÁROZATOT:</p>
        <p>1. cikk</p>
        <p>A metalaxilt a Bizottság nem veszi fel hatóanyagként a 91/414/EGK irányelv I. mellékletébe.</p>
        <p>2. cikk</p>
        <p>A tagállamok gondoskodnak arról, hogy:</p>
        <p>a) a paration-metilt tartalmazó növényvédő szerekre kiadott engedélyeket az e határozat elfogadásától számított hat hónapon belül vonják vissza,</p>
        <p>b) e határozat elfogadásától kezdve paration-metilt tartalmazó növényvédő szerekre vonatkozó engedélyeket ne adjanak ki vagy hosszabbítsanak meg a 91/414/EGK irányelv 8. cikke (2) bekezdésében meghatározott eltérés értelmében.</p>
        <p>3. cikk</p>
        <p>A tagállamok által a 91/414/EGK irányelv 4. cikke (6) bekezdésének rendelkezéseivel összhangban megállapított türelmi időszaknak a lehető legrövidebbnek kell lennie, és legfeljebb e határozat elfogadásától számított 18 hónapig terjedhet.</p>
        <p>4. cikk</p>
        <p>Ennek a határozatnak a tagállamok a címzettjei.</p>
      </div>
      <div type="signature">
        <p>Kelt Brüsszelben, 2003. május 2-án.</p>
        <p>a Bizottság részéről</p>
        <p>David Byrne</p>
        <p>a Bizottság tagja</p>
        <p>[1] HL L 81., 2003.8.19., 1. o.</p>
        <p>[2] HL L 230., 1991.8.19., 1. o.</p>
        <p>[3] HL L 259., 2000.10.13., 27. o.</p>
        <p>[4] HL L 366., 1992.12.15., 10. o.</p>
        <p>[5] HL L 225., 1995.9.22., 1. o.</p>
        <p>[6] HL L 107., 1994.4.28., 8. o.</p>
        <p>[7] HL L 33., 1979.2.8., 36. o.</p>
        <p>--------------------------------------------------</p>
      </div>
    </body>
</html>
