<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2004/845/EY: Komission p%auml%%auml%t%ouml%s, tehty 12 p%auml%iv%auml%n%auml% marraskuuta 2004, maitopohjaisten juomien, joihin on lis%auml%tty fytosteroleja/fytostanoleja, markkinoille saattamisen sallimisesta uuselintarvikkeina tai elintarvikkeiden uusina ainesosina Euroopan parlamentin ja neuvoston asetuksen (EY) N:o%nbsp%258/97 mukaisesti (tiedoksiannettu numerolla K(2004) 4289)</head>
      <div type="body">
        <p>Komission päätös,</p>
        <p>tehty 12 päivänä marraskuuta 2004,</p>
        <p>maitopohjaisten juomien, joihin on lisätty fytosteroleja/fytostanoleja, markkinoille saattamisen sallimisesta uuselintarvikkeina tai elintarvikkeiden uusina ainesosina Euroopan parlamentin ja neuvoston asetuksen (EY) N:o 258/97 mukaisesti</p>
        <p>(tiedoksiannettu numerolla K(2004) 4289)</p>
        <p>(Ainoastaan englanninkielinen teksti on todistusvoimainen)</p>
        <p>(2004/845/EY)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon uuselintarvikkeista ja elintarvikkeiden uusista ainesosista 27 päivänä tammikuuta 1997 annetun Euroopan parlamentin ja neuvoston asetuksen (EY) N:o 258/971 [1] ja erityisesti sen 7 artiklan,</p>
        <p>sekä katsoo seuraavaa:</p>
        <p>(1) Novartis (nykyinen Forbes Medi-Tech Inc.) esitti 7 päivänä syyskuuta 2000 Belgian toimivaltaisille viranomaisille hakemuksen maitopohjaisten juomien, joihin on lisätty fytosteroleja, saattamisesta markkinoille uuselintarvikkeena tai elintarvikkeiden uutena ainesosana.</p>
        <p>(2) Belgian toimivaltaiset viranomaiset antoivat 30 päivänä maaliskuuta 2001 ensiarviointiraporttinsa.</p>
        <p>(3) Belgian toimivaltainen elintarvikearvioinnista vastaava elin tuli ensiarvioinnissaan siihen tulokseen, että täydentävä arviointi on tarpeen.</p>
        <p>(4) Komissio toimitti ensiarviointiraportin kaikille jäsenvaltioille 27 päivänä huhtikuuta 2001.</p>
        <p>(5) Elintarvikealan tiedekomitea totesi 26 päivänä syyskuuta 2002 antamassaan lausunnossa, jossa luodaan yleiskatsaus useista ravintolähteistä peräisin olevien suurten fytosterolimäärien saannin pitkäaikaisvaikutuksiin ja kiinnitetään erityistä huomiota beetakaroteeniin kohdistuviin vaikutuksiin, ettei 3 grammaa ylittävän päiväsaannin lisähyödyistä ollut näyttöä ja että suuret saantimäärät saattavat aiheuttaa ei-toivottuja vaikutuksia ja että siksi on varmuuden vuoksi pyrittävä siihen, ettei kasvisterolien saanti ylitä 3:a grammaa päivässä. Lisäksi Euroopan elintarviketurvallisuusviranomaisen erityisruokavaliovalmisteita, ravitsemusta ja allergioita käsittelevä lautakunta teki 25 päivänä marraskuuta 2003 antamassaan lausunnossa, jossa komission pyynnöstä tarkastellaan Forbes Medi-Tech Inc. -yrityksen esittämää hakemusta kasvisterolia sisältävien maitopohjaisten juomien hyväksymisestä uuselintarvikkeiksi, saman päätelmän kuin tiedekomitea 5 päivänä maaliskuuta 2003 antamassaan lausunnossa, joka käsittelee eri kasvisteroleilla täydennettyjen elintarvikkeiden hyväksymistä koskevia hakemuksia. Lausuntojen mukaan fytosterolien lisääminen on turvallista edellyttäen, että niiden päivittäinen kulutus ei ylitä 3:a grammaa.</p>
        <p>(6) Sellaisten elintarvikkeiden ja elintarvikkeiden ainesosien, joihin on lisätty fytostanoliestereitä, pakkausmerkinnöistä annetulla komission asetuksella (EY) N:o 608/2004 [2] varmistetaan, että kuluttajat saavat käyttöönsä tiedot, joita tarvitaan elintarvikkeisiin lisättyjen fytosterolien/fytostanolien liiallisen saannin välttämiseksi.</p>
        <p>(7) Tässä päätöksessä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset,</p>
        <p>ON TEHNYT TÄMÄN PÄÄTÖKSEN:</p>
        <p>1 artikla</p>
        <p>Yhteisön markkinoille voidaan saattaa liitteessä 1 kuvattuja elintarvikkeita ja elintarvikkeiden ainesosia, jäljempänä "tuotteita", joihin on lisätty liitteessä 2 määriteltyjä fytosteroleita/fytostanoleita.</p>
        <p>2 artikla</p>
        <p>Tuotteet on myymistä varten esitettävä siten, että ne voidaan helposti jakaa annoksiin, jotka sisältävät lisättyjä fytosteroleja/ fytostanoleja enintään 3 grammaa (yhtenä päivittäisannoksena) tai enintään 1 gramman (kolmena päivittäisannoksena).</p>
        <p>Lisättyjen fytosterolien/fytostanolien määrä saa olla enintään 3 grammaa juomapakkausta kohti.</p>
        <p>3 artikla</p>
        <p>Tämä päätös on osoitettu seuraavalle yritykselle: Forbes Medi-Tech Inc., 750 West Pender Street, Vancouver B.C. V6C 2T8, Kanada.</p>
      </div>
      <div type="signature">
        <p>Tehty Brysselissä 12 päivänä marraskuuta 2004.</p>
        <p>Komission puolesta</p>
        <p>David Byrne</p>
        <p>Komission jäsen</p>
        <p>[1] EYVL L 43, 14.2.1997, s. 1. Asetus sellaisena kuin se on viimeksi muutettuna asetuksella (EY) N:o 1882/2003 (EUVL L 284, 31.10.2003, s. 1).</p>
        <p>[2] EUVL L 97, 1.4.2004, s. 44.</p>
        <p>--------------------------------------------------</p>
      </div>
      <div type="annex">
        <p>LIITE 1</p>
        <p>1 artiklassa tarkoitetut tuotteet</p>
        <p>Maitotyyppiset tuotteet, kuten puolittain kuoritusta maidosta tai rasvattomasta maidosta tehdyt maitotyyppiset tuotteet, joissa maitorasva on osittain tai kokonaan korvattu kasvirasvalla.</p>
        <p>--------------------------------------------------</p>
        <p>LIITE 2</p>
        <p>Elintarvikkeisiin ja elintarvikkeiden ainesosiin lisättävien fytosterolien ja fytostanolien koostumuserittely</p>
        <p>Määritelmä:</p>
        <p>Fytosterolit ja fytostanolit ovat kasveista uutettuja steroleja ja stanoleja, jotka esiintyvät joko vapaina steroleina ja stanoleina tai esteröityneinä elintarvikekäyttöön soveltuvien rasvahappojen kanssa.</p>
        <p>Koostumus (GC-FID:llä tai vastaavalla menetelmällä):</p>
        <p>%lt% 80 % β-sitosterolia</p>
        <p>%lt% 35 % β-sitostanolia</p>
        <p>%lt% 40 % kampesterolia</p>
        <p>%lt% 15 % kampestanolia</p>
        <p>%lt% 30 % stigmasterolia</p>
        <p>%lt% 3 % brassikasterolia</p>
        <p>%lt% 3 % muita steroleja/stanoleja</p>
        <p>Vierasaineet/puhtaus (GC-FID tai vastaava menetelmä):</p>
        <p>Muista lähteistä kuin elintarvikekäyttöön soveltuvista kasviöljyistä uutetuissa fytosteroleissa ja fytostanoleissa ei saa olla vierasaineita, mikä varmistetaan parhaiten siten, että fytosteroli-/fytostanoliainesosan puhtaus on yli 99 prosenttia.</p>
        <p>--------------------------------------------------</p>
      </div>
    </body>
</html>
