<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizottság 99/2006/EK rendelete ( 2006. január 19. ) a kukoricára a 2093/2005/EK rendelettel meghirdetett pályázati eljárás keretében adható maximális behozatali vámkedvezmény rögzítéséről</head>
      <div type="body">
        <p>A Bizottság 99/2006/EK rendelete</p>
        <p>( 2006. január 19.)</p>
        <p>a kukoricára a 2093/2005/EK rendelettel meghirdetett pályázati eljárás keretében adható maximális behozatali vámkedvezmény rögzítéséről</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a gabonafélék piacának közös szervezéséről szóló, 2003. szeptember 29-i 1784/2003/EK tanácsi rendeletre [1] és különösen annak 12. cikk (1) bekezdésére,</p>
        <p>mivel:</p>
        <p>(1) A 2093/2005/EK bizottsági rendelet [2] pályázatot hirdetett meg a kukorica harmadik országokból Spanyolországba történő importálásakor igénybe vehető maximális behozatali vámkedvezményre.</p>
        <p>(2) Az 1839/95/EK bizottsági rendelet [3] 7. cikke szerint a Bizottság az 1784/2003/EK rendelet 25. cikkében szabályozott eljárás szerint dönthet úgy, hogy rögzíti a behozatali vámra adható maximális kedvezményt. Az említett vámkedvezmény rögzítésekor különösen az 1839/95/EK rendelet 6. és 7. cikkében foglalt kritériumokat kell figyelembe venni. A pályázat alapján szerződés kötendő valamennyi olyan ajánlattevővel, akinek az ajánlata a maximális vámkedvezménnyel azonos, vagy annál alacsonyabb összegű.</p>
        <p>(3) A fent említett kritériumok alkalmazása a szóban forgó gabonaféle piacainak jelenlegi helyzetére az 1. cikkben ismertetett összeg szerinti maximális behozatali vámkedvezmény rögzítését eredményezi.</p>
        <p>(4) Az e rendeletben előírt intézkedések összhangban vannak a Gabonapiaci Irányítóbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A 2093/2005/EK rendelettel meghirdetett pályázati eljárás keretében 2006. január 13. és 19. között benyújtott ajánlatok tekintetében a kukoricára adható maximális behozatali vámkedvezmény 22,86 EUR/t-ban került rögzítésre, 84655 t-ban maximált globális mennyiségre.</p>
        <p>2. cikk</p>
        <p>Ez a rendelet 2006. január 20-án lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. január 19-én.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL L 270., 2003.10.21., 78. o. Az 1154/2005/EK bizottsági rendelettel (HL L 187., 2005.7.19, 11. o.) módosított rendelet.</p>
        <p>[2] HL L 335., 2005.12.20., 3. o.</p>
        <p>[3] HL L 177., 1995.7.28., 4. o. A legutóbb az 1558/2005/EK rendelettel (HL L 249., 2005.9.24., 6. o.) módosított rendelet.</p>
        <p>--------------------------------------------------</p>
      </div>
    </body>
</html>
