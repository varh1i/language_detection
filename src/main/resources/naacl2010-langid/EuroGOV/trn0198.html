<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL COMISIEI (CE) nr. 2105/2001</p>
        <p>din 26 octombrie 2001</p>
        <p>de modificare a Regulamentului (CE) nr. 1093/2001 privind importurile de cânepă</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul Consiliului (CE) nr. 1673/2000 din 27 iulie 2000 privind organizarea comună a pieţei inului şi cânepii pentru fibră1, în special art. 9 şi 14,</p>
        <p>întrucât:</p>
        <p>(1) Regulamentul Comisiei (CE) nr. 1093/20012, de modificare a Regulamentului (CE) nr. 245/20013 de stabilire a normelor de aplicare a Regulamentului (CE) nr. 1673/2000, stabileşte noi reglementări privind importurile de cânepă. Art. 2 din Regulamentul (CE) nr. 1093/2001 prevede că aceste reglementări trebuie să se aplice de la 1 noiembrie 2001.</p>
        <p>(2) Elaborarea unor măsuri naţionale care să corespundă noilor reglementări privind importurile de cânepă necesită modificări naţionale legislative, administrative şi practice majore. Drept urmare, există posibilitatea ca unele state membre să nu poată garanta aplicarea noilor reglementări la data avută în vedere, 1 noiembrie 2001. Statelor membre trebuie să li se acorde timp suplimentar pentru a se asigura aplicarea reglementărilor în acelaşi timp şi de aceeaşi manieră, astfel încât pentru aplicarea noilor reglementări ar trebui stabilită o nouă dată, 1 mai 2002. În consecinţă, măsurile de control aflate în vigoare înainte de data anterioară trebuie să se aplice în continuare până la 30 aprilie 2002.</p>
        <p>(3) Măsurile prevăzute în prezentul regulament sunt conforme cu avizul Comitetului de gestionare pentru fibrele naturale,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>În art. 2 din Regulamentul (CE) nr. 1093/2001, data de ‚1 noiembrie 2001' se înlocuieşte cu ‚1 mai 2002' şi data de ‚31 octombrie 2001' se înlocuieşte cu ‚30 aprilie 2002'.</p>
        <p>Articolul 2</p>
        <p>Prezentul regulament intră în vigoare în a treia zi de la publicarea în Jurnalul Oficial al Comunităţilor Europene.</p>
        <p>Prezentul regulament este obligatoriu în toate elementele sale şi se aplică direct în toate statele membre.</p>
      </div>
      <div type="signature">
        <p>Adoptat la Bruxelles, 26 octombrie 2001.</p>
        <p>Pentru Comisie</p>
        <p>Franz FISCHLER</p>
        <p>Membru al Comisiei</p>
        <p>1 JO L 193, 29.07.2000, p. 16.</p>
        <p>2 JO L 150, 06.06.2001, p. 17.</p>
        <p>3 JO L 35, 06.02.2001, p. 18.</p>
      </div>
    </body>
</html>
