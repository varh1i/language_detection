<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Euroopan parlamentin ja neuvoston asetus (EY) N:o 2257/2003, annettu 25 päivänä marraskuuta 2003, yhteisön työvoimaa koskevan otantatutkimuksen järjestämisestä annetun neuvoston asetuksen (EY) N:o 577/98 muuttamisesta tutkimuskuvauksen mukaisten tietojen luettelon mukauttamiseksi (ETA:n kannalta merkityksellinen teksti)</head>
      <div type="body">
        <p>Euroopan parlamentin ja neuvoston asetus (EY) N:o 2257/2003,</p>
        <p>annettu 25 päivänä marraskuuta 2003,</p>
        <p>yhteisön työvoimaa koskevan otantatutkimuksen järjestämisestä annetun neuvoston asetuksen (EY) N:o 577/98 muuttamisesta tutkimuskuvauksen mukaisten tietojen luettelon mukauttamiseksi</p>
        <p>(ETA:n kannalta merkityksellinen teksti)</p>
        <p>EUROOPAN PARLAMENTTI JA EUROOPAN UNIONIN NEUVOSTO, jotka</p>
        <p>ottavat huomioon Euroopan yhteisön perustamissopimuksen ja erityisesti sen 285 artiklan,</p>
        <p>ottavat huomioon komission ehdotuksen,</p>
        <p>noudattavat perustamissopimuksen 251 artiklassa määrättyä menettelyä(1),</p>
        <p>sekä katsovat seuraavaa:</p>
        <p>(1) Neuvoston asetuksen (EY) N:o 577/98(2) mukaisesti suoritettavan työvoimatutkimuksen olisi katettava riittävän hyvin työmarkkinoiden uudet ja viime aikoina esille tulleet piirteet.</p>
        <p>(2) Nizzassa joulukuussa 2000 kokoontuneen Eurooppa-neuvoston hyväksymän Euroopan sosiaalipoliittisen ohjelman, jäsenvaltioiden työllisyyspolitiikan suuntaviivoista vuodeksi 2002 18 päivänä helmikuuta 2002 tehdyn neuvoston päätöksen 2002/177/EY(3) sekä jäsenvaltioiden ja yhteisön talouspolitiikan laajoiksi suuntaviivoiksi 21 päivänä kesäkuuta 2002 annetun neuvoston suosituksen 2002/549/EY(4) mukaan työn organisointi on sovitettava sekä yritysten että yksilöiden tarpeisiin.</p>
        <p>(3) Asetuksen (EY) N:o 577/98 mukaiset tutkimuksessa kerättävät tiedot on määritelty tilastotarpeiden ja kyseisenä ajankohtana vallinneen työmarkkinatilanteen perusteella.</p>
        <p>(4) Tietojen keruu ei saisi aiheuttaa vastaajille rasitusta, joka on suhteeton siihen nähden, minkälaisia tuloksia tutkimuksen käyttäjät voivat kohtuudella odottaa.</p>
        <p>(5) Komissio on kuullut 19 päivänä kesäkuuta 1989 tehdyllä neuvoston päätöksellä 89/382/ETY, Euratom(5) perustettua tilasto-ohjelmakomiteaa.</p>
        <p>(6) Asetus (EY) N:o 577/98 olisi muutettava tämän mukaisesti,</p>
        <p>OVAT ANTANEET TÄMÄN ASETUKSEN:</p>
        <p>1 artikla</p>
        <p>Muutetaan neuvoston asetuksen (EY) N:o 577/98 4 artikla seuraavasti:</p>
        <p>1) Korvataan 1 kohdan b, c, d ja g alakohta seuraavasti:</p>
        <p>%quot%b) työmarkkina-asema:</p>
        <p>- työmarkkina-asema tarkasteluviikon aikana,</p>
        <p>- palkanmaksun jatkuminen,</p>
        <p>- syy, miksi työssä käyvä henkilö ei ole ollut töissä,</p>
        <p>- ei-työllisen henkilön työnhaku,</p>
        <p>- haetun työn luonne (itsenäinen ammatinharjoittaja vai palkattu työntekijä),</p>
        <p>- käytetyt työnhakumenetelmät,</p>
        <p>- onko vapaa aloittamaan työskentelyn;</p>
        <p>c) päätyön tiedot:</p>
        <p>- ammattiasema,</p>
        <p>- paikallisen yksikön toimiala,</p>
        <p>- ammatti,</p>
        <p>- esimiestehtävät,</p>
        <p>- paikallisessa yksikössä työskentelevien henkilöiden lukumäärä,</p>
        <p>- työpaikan sijaintimaa,</p>
        <p>- työpaikan sijaintialue,</p>
        <p>- nykyisen työsuhteen alkamisvuosi ja -kuukausi,</p>
        <p>- julkisten työnvälityspalvelujen osuus nykyisen työn löytämisessä,</p>
        <p>- työsuhteen pysyvyys (ja syyt tähän),</p>
        <p>- tilapäisen tai määräaikaisen työsuhteen kesto,</p>
        <p>- kokoaika- vai osa-aikatyö (ja syyt tähän),</p>
        <p>- sopimus työvoiman vuokrausyrityksen kanssa,</p>
        <p>- kotona työskentely;</p>
        <p>d) työaika:</p>
        <p>- tavanomainen työtuntimäärä viikossa,</p>
        <p>- tehtyjen työtuntien määrä,</p>
        <p>- ylityötuntien määrä tarkasteluviikon aikana,</p>
        <p>- pääsyy siihen, että tehtyjen työtuntien määrä poikkeaa tavanomaisesta työtuntimäärästä;%quot%</p>
        <p>%quot%g) työnhaku:</p>
        <p>- haetun työn luonne,</p>
        <p>- kuinka kauan on hakenut työtä,</p>
        <p>- välittömästi työnhaun aloittamista edeltänyt tilanne,</p>
        <p>- ilmoittautuminen työvoimatoimistoon ja etuuksien saanti,</p>
        <p>- niiden henkilöiden halukkuus työhön, jotka eivät hae työtä,</p>
        <p>- syy, miksi ei ole hakenut työtä,</p>
        <p>- hoitopaikan puute.%quot%</p>
        <p>2) Lisätään 1 kohtaan alakohta seuraavasti:</p>
        <p>%quot%n) epätyypilliset työajat:</p>
        <p>- vuorotyö,</p>
        <p>- iltatyö,</p>
        <p>- yötyö,</p>
        <p>- lauantaityö,</p>
        <p>- sunnuntaityö.%quot%</p>
        <p>3) Korvataan 2 kohdan kolmas luetelmakohta seuraavasti:</p>
        <p>%quot%- lisäkysymysten määrä rajoitetaan yhteentoista muuttujaan.%quot%</p>
        <p>4) Lisätään 4 kohta seuraavasti:</p>
        <p>%quot%4. Komission ehdotuksesta voidaan 1 kohdassa tarkoitettujen, tutkimuksessa käytettävien tietojen joukosta määrittää muuttujien luettelo, jäljempänä 'rakenteelliset muuttujat', joita on tarpeen tutkia vain vuosittaisina keskiarvoina 52 viikon tarkastelujaksoissa, eikä neljännesvuosittaisina keskiarvoina. Tämä rakenteellisten muuttujien luettelo, vähimmäisotos ja tutkimustiheys vahvistetaan 8 artiklassa säädettyä menettelyä noudattaen. Espanja, Suomi ja Yhdistynyt kuningaskunta voivat tutkia rakenteellisia muuttujia yhden vuosineljänneksen tarkastelujaksoissa siirtymäkauden ajan vuoden 2007 loppuun.%quot%</p>
        <p>2 artikla</p>
        <p>Tämä asetus tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 25 päivänä marraskuuta 2003.</p>
        <p>Euroopan parlamentin puolesta</p>
        <p>Puhemies</p>
        <p>P. Cox</p>
        <p>Neuvoston puolesta</p>
        <p>Puheenjohtaja</p>
        <p>L. Moratti</p>
        <p>(1) Euroopan parlamentin lausunto, annettu 2. syyskuuta 2003 (ei vielä julkaistu virallisessa lehdessä). Neuvoston päätös, tehty 4. marraskuuta 2003.</p>
        <p>(2) EYVL L 77, 14.3.1998, s. 3, asetus sellaisena kuin se on viimeksi muutettuna komission asetuksella (EY) N:o 2104/2002 (EYVL L 324, 29.11.2002, s. 14).</p>
        <p>(3) EYVL L 60, 1.3.2002, s. 60.</p>
        <p>(4) EYVL L 182, 11.7.2002, s. 1.</p>
        <p>(5) EYVL L 181, 28.6.1989, s. 47.</p>
      </div>
    </body>
</html>
