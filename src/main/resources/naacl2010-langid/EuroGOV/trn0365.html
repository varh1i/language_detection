<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%341/2005, annettu 25 p%auml%iv%auml%n%auml% helmikuuta 2005, asetusten (EY) N:o%nbsp%1432/94 ja (EY) N:o%nbsp%1458/2003 muuttamisesta sianlihan tuontitodistushakemuksiin liittyv%auml%n enimm%auml%ism%auml%%auml%r%auml%n osalta</head>
      <div type="body">
        <p>Komission asetus (EY) N:o 341/2005,</p>
        <p>annettu 25 päivänä helmikuuta 2005,</p>
        <p>asetusten (EY) N:o 1432/94 ja (EY) N:o 1458/2003 muuttamisesta sianlihan tuontitodistushakemuksiin liittyvän enimmäismäärän osalta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon sianliha-alan yhteisestä markkinajärjestelystä 29 päivänä lokakuuta 1975 annetun neuvoston asetuksen (ETY) N:o 2759/75 [1] ja erityisesti sen 11 artiklan 1 kohdan,</p>
        <p>ottaa huomioon tiettyjen korkealaatuista naudanlihaa, sianlihaa, siipikarjanlihaa, vehnää sekä vehnän ja rukiin sekaviljaa ja leseitä, lesejauhoja ja muita jätetuotteita koskevien yhteisön tariffikiintiöiden avaamisesta ja hallinnosta 29 päivänä maaliskuuta 1994 annetun neuvoston asetuksen (EY) N:o 774/94 [2] ja erityisesti sen 7 artiklan,</p>
        <p>ottaa huomioon luettelossa CXL olevien myönnytysten täytäntöönpanosta GATT-sopimuksen XXIV artiklan 6 kohdan mukaisesti käytyjen neuvottelujen päättymisen seurauksena 18 päivänä kesäkuuta 1996 annetun neuvoston asetuksen (EY) N:o 1095/96 [3] ja erityisesti sen 1 artiklan,</p>
        <p>sekä katsoo seuraavaa:</p>
        <p>(1) Tiettyjen yhteisön tariffikiintiöiden avaamisesta ja hallinnasta sianlihan ja tiettyjen muiden maataloustuotteiden osalta annetulla neuvoston asetuksella (EY) N:o 774/94 säädetyn tuontijärjestelmän yksityiskohtaisista soveltamista koskevista säännöistä sianliha-alalla 22 päivänä kesäkuuta 1994 annetussa komission asetuksessa (EY) N:o 1432/94 [4] ja tariffikiintiöiden avaamisesta ja hallinnoinnista sianliha-alalla 18 päivänä elokuuta 2003 annetussa komission asetuksessa (EY) N:o 1458/2003 [5] avattiin sianlihan tuontikiintiöt ja vahvistettiin toimijoiden pääsyä kyseisiin kiintiöihin koskevat täsmälliset edellytykset.</p>
        <p>(2) Kyseisten kahden tuontikiintiön käyttöaste on viime vuosina yleensä ollut alhainen, ja todistushakemukseen liittyvän enimmäismäärän vahvistaminen suhteellisen pieneksi on saattanut olla käyttöä rajoittava tekijä. Sianlihan kaupan helpottamiseksi näiden kahden tuontikiintiön puitteissa on aiheellista korottaa enimmäismäärää.</p>
        <p>(3) Tämän vuoksi asetukset (EY) N:o 1432/94 ja (EY) N:o 1458/2003 olisi muutettava vastaavasti.</p>
        <p>(4) Tässä asetuksessa säädetyt toimenpiteet ovat sianlihan hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Korvataan asetuksen (EY) N:o 1432/94 3 artiklan b alakohdassa määrä "10 prosenttia" määrällä "20 prosenttia".</p>
        <p>2 artikla</p>
        <p>Korvataan asetuksen (EY) N:o 1458/2003 4 artiklan b alakohdassa määrä "10 prosenttia" määrällä "20 prosenttia".</p>
        <p>3 artikla</p>
        <p>Tämä asetus tulee voimaan seuraavana päivänä sen jälkeen, kun se on julkaistu Euroopan unionin virallisessa lehdessä.</p>
        <p>Sitä sovelletaan 1 päivästä maaliskuuta 2005 alkaen jätettyihin todistushakemuksiin.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 25 päivänä helmikuuta 2005.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 282, 1.11.1975, s. 1. Asetus sellaisena kuin se on viimeksi muutettuna asetuksella (EY) N:o 1365/2000 (EYVL L 156, 29.6.2000, s. 5).</p>
        <p>[2] EYVL L 91, 8.4.1994, s. 1. Asetus sellaisena kuin se on muutettuna komission asetuksella (EY) N:o 2198/95 (EYVL L 221, 19.9.1995, s. 3).</p>
        <p>[3] EYVL L 146, 20.6.1996, s. 1.</p>
        <p>[4] EYVL L 156, 23.6.1994, s. 14. Asetus sellaisena kuin se on viimeksi muutettuna asetuksella (EY) N:o 2083/2004 (EUVL L 360, 7.12.2004, s. 12).</p>
        <p>[5] EUVL L 208, 19.8.2003, s. 3. Asetus sellaisena kuin se on muutettuna asetuksella (EY) N:o 2083/2004.</p>
        <p>--------------------------------------------------</p>
      </div>
    </body>
</html>
