<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Tanács 2006/58/EK irányelve ( 2006. június 27. ) a 2002/38/EK irányelvnek a rádióműsor- és televízióműsor-terjesztési szolgáltatásokra és egyes elektronikus úton nyújtott szolgáltatásokra alkalmazandó hozzáadottérték-adó alkalmazási időszaka tekintetében történő módosításáról</head>
      <div type="body">
        <p>A Tanács 2006/58/EK irányelve</p>
        <p>( 2006. június 27.)</p>
        <p>a 2002/38/EK irányelvnek a rádióműsor- és televízióműsor-terjesztési szolgáltatásokra és egyes elektronikus úton nyújtott szolgáltatásokra alkalmazandó hozzáadottérték-adó alkalmazási időszaka tekintetében történő módosításáról</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel a rádióműsor- és televízióműsor-terjesztési szolgáltatásokra és egyes elektronikus úton nyújtott szolgáltatásokra alkalmazandó hozzáadottérték-adóval kapcsolatos rendelkezések tekintetében a 77/388/EGK irányelv módosításáról és átmeneti módosításáról szóló, 2002. május 7-i 2002/38/EK tanácsi irányelvre [1], és különösen annak 5. cikkére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) A 2002/38/EK irányelv 5. cikkében előírt felülvizsgálatot elvégezték.</p>
        <p>(2) A felülvizsgálat megállapította, hogy a 2002/38/EK tanácsi irányelv 1. cikkének rendelkezései kielégítően betöltötték szerepüket és elérték céljukat.</p>
        <p>(3) A Bizottság 2003. december 29-én benyújtotta az adóalanyok közötti szolgáltatásnyújtás teljesítési helyéről szóló irányelvjavaslatot, amelyet 2005. július 22-i javaslatával módosított annak érdekében, hogy az alkalmazási kör kiterjedjen az adóalanyok által adóalanynak nem minősülő személyeknek nyújtott szolgáltatásokra is. A módosított javaslat alapján valamennyi műsorterjesztési szolgáltatás és elektronikus úton nyújtott szolgáltatás után az igénybevétel helyén kell adózni.</p>
        <p>(4) A Bizottság 2004. november 4-én benyújtotta a HÉA-kötelezettségek egyszerűsítéséről szóló irányelvjavaslatot, amely – a határokon átnyúló szolgáltatásokhoz kapcsolódó adókötelezettségek teljesítésének megkönnyítése érdekében – a 2002/38/EK irányelvben előírtnál általánosabb elektronikus mechanizmust ír elő.</p>
        <p>(5) Annak ellenére, hogy a 2002/38/EK irányelv 1. cikkében foglalt intézkedések helyébe lépő, szükséges, szélesebb körű intézkedések elfogadása érdekében – az említett jogalkotási javaslatok alapján – végzett munka jelentős ütemben haladt, mégsem volt lehetséges ez utóbbiakat az említett 1. cikk hatályvesztésének 2006. június 30-i időpontja előtt elfogadni.</p>
        <p>(6) Az említett szélesebb körű intézkedések rövid vagy középtávon várható elfogadására, valamint a fent említett felülvizsgálat megállapításaira figyelemmel – a belső piac megfelelő működése és a versenyfeltételek torzulásának folyamatos kiküszöbölése érdekében – indokolt a rádióműsor- és televízióműsor-terjesztési szolgáltatásokra és egyes elektronikus úton nyújtott szolgáltatásokra vonatkozó, a 2002/38/EK irányelv 1. cikkében foglalt előírásokat 2006. december 31-ig tovább alkalmazni.</p>
        <p>(7) A 2002/38/EK irányelv 5. cikke előírja, hogy a Tanács – ha ez gyakorlati okokból szükséges – egyhangúlag, a Bizottság javaslata alapján meghosszabbíthatja az alkalmazási időszakot.</p>
        <p>(8) A 2002/38/EK rendeletet ezért ennek megfelelően módosítani kell.</p>
        <p>(9) Az ügy sürgősségére való tekintettel, a joghézag elkerülése érdekében, haladéktalanul kivételt kell biztosítani az Európai Unióról szóló szerződéshez és az Európai Közösségeket létrehozó szerződésekhez csatolt, a nemzeti parlamenteknek az Európai Unióban betöltött szerepéről szóló jegyzőkönyv I. szakaszának 3. pontjában említett hathetes időszak alól,</p>
        <p>ELFOGADTA EZT AZ IRÁNYELVET:</p>
        <p>1. cikk</p>
        <p>A 2002/38/EK irányelv 4. cikke helyébe a következő szöveg lép:</p>
        <p>%quot%4. cikk</p>
        <p>Az 1. cikket 2006. december 31-ig kell alkalmazni.%quot%.</p>
        <p>2. cikk</p>
        <p>(1) A tagállamok legkésőbb 2006. július 1-jei hatállyal hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek. Az említett rendelkezések szövegét haladéktalanul eljuttatják a Bizottsághoz.</p>
        <p>Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.</p>
        <p>(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.</p>
        <p>3. cikk</p>
        <p>Ez az irányelv az Európai Unió Hivatalos Lapjában való kihirdetésének napján lép hatályba.</p>
        <p>4. cikk</p>
        <p>Ennek az irányelvnek a tagállamok a címzettjei.</p>
      </div>
      <div type="signature">
        <p>Kelt Luxembourgban, 2006. június 27-én.</p>
        <p>a Tanács részéről</p>
        <p>az elnök</p>
        <p>J. Pröll</p>
        <p>[1] HL L 128., 2002.5.15., 41. o.</p>
        <p>--------------------------------------------------</p>
      </div>
    </body>
</html>
