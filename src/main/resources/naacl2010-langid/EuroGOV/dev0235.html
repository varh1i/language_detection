<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Az EGT-Vegyesbizotts%aacute%g 41/2006 hat%aacute%rozata ( 2006. m%aacute%rcius 10. ) az EGT-meg%aacute%llapod%aacute%s 31. jegyzők%ouml%nyv%eacute%nek a n%eacute%gy szabads%aacute%gon k%iacute%v%uuml%l eső k%uuml%l%ouml%nleges ter%uuml%leteken val%oacute% egy%uuml%ttműk%ouml%d%eacute%st %eacute%rintő m%oacute%dos%iacute%t%aacute%s%aacute%r%oacute%l</head>
      <div type="body">
        <p>Az EGT-Vegyesbizottság 41/2006 határozata</p>
        <p>( 2006. március 10.)</p>
        <p>az EGT-megállapodás 31. jegyzőkönyvének a négy szabadságon kívül eső különleges területeken való együttműködést érintő módosításáról</p>
        <p>AZ EGT-VEGYESBIZOTTSÁG,</p>
        <p>tekintettel az Európai Gazdasági Térségről szóló megállapodás kiigazításáról szóló jegyzőkönyvvel módosított, az Európai Gazdasági Térségről szóló megállapodásra (a továbbiakban: a megállapodás) és különösen annak 86. és 98. cikkére,</p>
        <p>mivel:</p>
        <p>(1) Az EGT-Vegyesbizottság 2005. július 8-i 107/2005 határozata [1] módosította a megállapodás 31. jegyzőkönyvét.</p>
        <p>(2) Helyénvaló a megállapodás szerződő felei együttműködésének kiterjesztése a páneurópai e-kormányzati szolgáltatásoknak közigazgatási szervek, üzleti vállalkozások és polgárok részére történő interoperábilis nyújtásáról (IDABC) szóló, 2004. április 21-i 2004/387/EK európai parlamenti és tanácsi határozat [2] felvétele céljából.</p>
        <p>(3) Ezért a megállapodás 31. jegyzőkönyvét módosítani kell annak érdekében, hogy e kibővített együttműködés 2006. január 1-jei kezdettel lehetővé váljon,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A megállapodás 31. jegyzőkönyve az e határozat mellékletében meghatározottak szerint módosul.</p>
        <p>2. cikk</p>
        <p>Ez a határozat a megállapodás 103. cikkének (1) bekezdése értelmében az EGT-vegyesbizottsághoz beérkezett utolsó értesítést követő napon lép hatályba [3].</p>
        <p>Ezt a határozatot 2006. január 1-jétől kell alkalmazni.</p>
        <p>3. cikk</p>
        <p>Ezt a határozatot az Európai Unió Hivatalos Lapjának EGT-re vonatkozó részében, illetve EGT-kiegészítésében kell közzétenni.</p>
      </div>
      <div type="signature">
        <p>Kelt Brüsszelben, 2006. március 10-én.</p>
        <p>az EGT-Vegyesbizottság részéről</p>
        <p>az elnök</p>
        <p>R. Wright</p>
        <p>[1] HL L 306., 2005.11.24., 45. o.</p>
        <p>[2] HL L 144., 2004.4.30., 65. o. Helyesbítve: HL L 181., 2004.5.18., 25. o.</p>
        <p>[3] Alkotmányos követelmények fennállását jelezték.</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>A megállapodás 31. jegyzőkönyvének 17. cikke (Igazgatási rendszerek közötti telematikus adatcsere (IDA)) a következők szerint módosul:</p>
        <p>a) A címsor helyébe a következő szöveg lép:</p>
        <p>"Telematikus adatcsere"</p>
        <p>b) Az (1) bekezdés szövege helyébe a következő szöveg lép:</p>
        <p>"Az EFTA-államok 1997. január 1-jétől részt vesznek az (5) bekezdés a) pontjában említett közösségi programokhoz kapcsolódó projektekben és tevékenységekben az e jegyzőkönyv 3. függelékében szereplő munkaprogrammal összhangban, 2006. január 1-től pedig az (5) bekezdés b) pontjában említett közösségi programhoz kapcsolódó projektekben és tevékenységekben vesznek részt olyan mértékig, hogy ezek a projektek és tevékenységek a szerződő felek egyéb együttműködését támogassák."</p>
        <p>c) A (2) bekezdésben a "program" szó helyébe a "programok" szó lép, a "(4) bekezdés" kifejezés helyébe pedig az "(5) bekezdés" lép.</p>
        <p>d) A (3) bekezdésben a "(4) bekezdés" kifejezés helyébe az "(5) bekezdés" lép.</p>
        <p>e) A (3) bekezdés után a következő bekezdést kell beilleszteni:</p>
        <p>"(4) Az EFTA-államok az (5) bekezdés b) pontjában említett programra vonatkozó együttműködés kezdetétől számítva teljes mértékben, szavazati jog nélkül részt vesznek a Páneurópai Elektronikus Kormányzati Szolgáltatások Bizottságának EGT-vonatkozású részeiben (PEGSCO), amelyek az Európai Bizottságot e program végrehajtásában, irányításában és fejlesztésében segítik a program EGT-vonatkozású projektrészei tekintetében."</p>
        <p>f) A (4) bekezdés számozása (5) bekezdésre változik.</p>
        <p>g) Az (5) bekezdés első francia bekezdése elé a következő szöveget kell beilleszteni:</p>
        <p>"a) az 1997. január 1-jétől kezdődő részvétel céljából:"</p>
        <p>h) Az (5) bekezdés végére a következő szöveget kell beilleszteni:</p>
        <p>"b) a 2006. január 1-jétől kezdődő részvétel céljából:</p>
        <p>- 32004 D 0387: az Európai Parlament és a Tanács 2004. április 21-i 2004/387/EK határozata a páneurópai e-kormányzati szolgáltatásoknak közigazgatási szervek, üzleti vállalkozások és polgárok részére történő interoperábilis nyújtásáról (IDABC) (HL L 144., 2004.4.30., 65. o., helyesbítve: HL L 181., 2004.5.18., 25. o.)"</p>
        <p>--------------------------------------------------</p>
      </div>
    </body>
</html>
