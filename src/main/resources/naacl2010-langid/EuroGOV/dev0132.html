<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A%nbsp%Tan%aacute%cs 764/2006/EK rendelete ( 2006. m%aacute%jus%nbsp%22. ) az Eur%oacute%pai K%ouml%z%ouml%ss%eacute%g %eacute%s Marokk%oacute%i Kir%aacute%lys%aacute%g k%ouml%z%ouml%tt l%eacute%trej%ouml%tt hal%aacute%szati partners%eacute%gi meg%aacute%llapod%aacute%s megk%ouml%t%eacute%s%eacute%ről</head>
      <div type="body">
        <p>A Tanács 764/2006/EK rendelete</p>
        <p>( 2006. május 22.)</p>
        <p>az Európai Közösség és Marokkói Királyság között létrejött halászati partnerségi megállapodás megkötéséről</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre és különösen annak 37. cikkére, összefüggésben a 300. cikk (2) bekezdésével és (3) bekezdésének első albekezdésével,</p>
        <p>tekintettel a Bizottság javaslatára,</p>
        <p>tekintettel az Európai Parlament véleményére [1],</p>
        <p>mivel:</p>
        <p>(1) A Közösség és a Marokkói Királyság tárgyalásokat folytatott, és parafált egy halászati partnerségi megállapodást, amely halászati lehetőségeket biztosít a közösségi halászoknak azokon a vizeken, amelyek a halászati szempontból a Marokkói Királyság felségterületéhez vagy joghatósága alá tartoznak.</p>
        <p>(2) A Közösség érdekében áll az említett megállapodás jóváhagyása.</p>
        <p>(3) Meg kell határozni a halászati lehetőségek tagállamok közötti elosztását,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az Európai Közösség és a Marokkói Királyság között létrejött halászati partnerségi megállapodást a Közösség nevében a Tanács jóváhagyja.</p>
        <p>A megállapodás szövegét csatolták e rendelethez.</p>
        <p>2. cikk</p>
        <p>A megállapodás jegyzőkönyvében megállapított halászati lehetőségeket a tagállamok között a következőképpen kell felosztani:</p>
        <p>Halászati kategória | A hajó típusa | Tagállam | Engedélyek vagy kvóta |</p>
        <p>Kisüzemi halászat északon, nyílt tengeri fajok | Kerítőhálós hajók | Spanyolország | 20 |</p>
        <p>Kisüzemi halászat északon | Fenékzsinóros halászhajók %lt% 40 BT | Spanyolország | 20 |</p>
        <p>Portugália | 7 |</p>
        <p>Fenékzsinóros halászhajók %gt% 40 BT %lt% 150 BT | Portugália | 3 |</p>
        <p>Kisüzemi halászat délen | | Spanyolország | 20 |</p>
        <p>Tengerfenéken élő fajok halászata | Fenékzsinóros halászhajók | Spanyolország | 7 |</p>
        <p>Portugália | 4 |</p>
        <p>Vonóhálós halászhajók | Spanyolország | 10 |</p>
        <p>| | Olaszország | 1 |</p>
        <p>Tonhalhalászat | Horgászbotos hajók | Spanyolország | 23 |</p>
        <p>Franciaország | 4 |</p>
        <p>Ipari célú nyílt tengeri halászat | | Németország | 4850 t |</p>
        <p>Litvánia | 15520 t |</p>
        <p>Lettország | 8730 t |</p>
        <p>Hollandia | 19400 t |</p>
        <p>Írország | 2500 t |</p>
        <p>Lengyelország | 2500 t |</p>
        <p>Nagy-Britannia | 2500 t |</p>
        <p>Spanyolország | 400 t |</p>
        <p>| | Portugália | 1333 t |</p>
        <p>| | Franciaország | 2267 t |</p>
        <p>A halászati lehetőségek igazgatását teljes mértékben a halászati erőforrások közös halászati politika alapján történő védelméről és fenntartható kiaknázásáról szóló, 2002. december 20-i 2371/2002/EK tanácsi rendelet 20. cikkével [2] összhangban kell végezni. Amennyiben e tagállamok engedélykérelmei nem merítik ki a megállapodás jegyzőkönyvében rögzített halászati lehetőségeket, a Bizottság figyelembe veheti bármely más tagállam engedélykérelmét is.</p>
        <p>3. cikk</p>
        <p>Azon tagállamok, amelyek hajói a megállapodás keretében halásznak, értesítik a Bizottságot a marokkói halászati övezetben minden egyes halállomány kifogott mennyiségéről, a közösségi halászhajók harmadik országok vizein és a nyílt tengereken való fogásainak megfigyeléséről szóló 2847/93/EGK tanácsi rendelet részletes alkalmazási szabályainak megállapításáról szóló, 2001. március 14-i 500/2001/EK rendelet által meghatározott feltételek szerint [3].</p>
        <p>4. cikk</p>
        <p>Ez a rendelet az Európai Unió Hivatalos Lapjában történő kihirdetését követő napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. május 22-én.</p>
        <p>a Tanács részéről</p>
        <p>az elnök</p>
        <p>J. Pröll</p>
        <p>[1] Az Európai Parlament 2006. május 16-i véleménye (a Hivatalos Lapban még nem tették közzé).</p>
        <p>[2] HL L 358., 2002.12.31., 59. o.</p>
        <p>[3] HL L 73., 2001.3.15., 8. o.</p>
        <p>--------------------------------------------------</p>
      </div>
    </body>
</html>
