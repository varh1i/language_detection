<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>DECIZIA CONSILIULUI</p>
        <p>din 17 iulie 2000</p>
        <p>de modificare a Deciziei 1999/311/CE de adoptare a celei de-a treia etape a programului transeuropean de cooperare pentru învăţământul superior (Tempus III) (2000-2006)</p>
        <p>(2000/460/CE)</p>
        <p>CONSILIUL UNIUNII EUROPENE,</p>
        <p>având în vedere Tratatul de instituire a Comunităţii Europene, în special art. 308,</p>
        <p>având în vedere propunerea Comisiei,</p>
        <p>având în vedere avizul Parlamentului European1,</p>
        <p>având în vedere avizul Comitetului Economic şi Social2,</p>
        <p>având în vedere avizul Comitetului Regiunilor3,</p>
        <p>întrucât:</p>
        <p>(1) Prin Decizia 1999/311/CE4, Consiliul a adoptat cea de a treia etapă a programului transeuropean de cooperare pentru învăţământul superior (Tempus III) (2000-2006).</p>
        <p>(2) Acest program se adresează ţărilor neasociate din Europa Centrală şi de Est, eligibile pentru asistenţă economică în conformitate cu Regulamentul (CEE) nr. 3906/89 (programul Phare)5 sau cu programul destinat să înlocuiască respectivul program, precum şi noilor state independente din fosta Uniune Sovietică şi Mongoliei, conform Regulamentului Consiliului (CE, Euratom) nr. 99/2000 din 29 decembrie 1999 privind furnizarea de asistenţă statelor partenere din Europa de Est şi din Asia Centrală6 (care înlocuieşte fostul program TACIS).</p>
        <p>(3) Nota de subsol introdusă la art. 2 din Decizia 1999/311/CE precizează că programul se adresează "la ora actuală" Albaniei, Bosniei-Herţegovina şi fostei Republici Iugoslave a Macedoniei.</p>
        <p>(4) Este necesară extinderea pe viitor a programului Tempus III şi la alte state din regiune, în special la Croaţia,</p>
        <p>DECIDE:</p>
        <p>Articolul 1</p>
        <p>Decizia 1999/311/CE se modifică după cum urmează:</p>
        <p>1. La art. 2, primul paragraf se înlocuieşte cu următorul text:</p>
        <p>"Tempus III se adresează ţărilor asociate din Europa Centrală şi de Est, eligibile pentru asistenţă economică în conformitate cu Regulamentul (CEE) nr. 3906/89 (programul PHARE) sau cu programul destinat să înlocuiască respectivul program, precum şi noilor state independente din fosta Uniune Sovietică şi Mongoliei, conform Regulamentului (CE, Euratom) nr. 99/2000 (care înlocuieşte fostul program TACIS). Aceste ţări sunt denumite în continuare "ţări eligibile"".</p>
        <p>2. La pagina 1, nota de subsol se elimină.</p>
        <p>Articolul 2</p>
        <p>Prezenta decizie intră în vigoare în ziua publicării în Jurnalul Oficial al Comunităţilor Europene.</p>
      </div>
      <div type="signature">
        <p>Adoptată la Bruxelles, 17 iulie 2000.</p>
        <p>Pentru Consiliu</p>
        <p>Preşedintele</p>
        <p>L. FABIUS</p>
        <p>1 Aviz prezentat la 14 iunie 2000 (nepublicat încă în Jurnalul Oficial).</p>
        <p>2 Aviz prezentat la 29 mai 2000 (nepublicat încă în Jurnalul Oficial).</p>
        <p>3 Aviz prezentat la 14 iunie 2000 (nepublicat încă în Jurnalul Oficial).</p>
        <p>4 JO L 120, 08.05.1999, p. 30.</p>
        <p>5 JO L 375, 23.12.1989, p. 11. Regulament modificat ultima dată de Regulamentul (CE) nr. 1266/1999 (JO L 161, 20.06.1999, p. 68).</p>
        <p>6 JO L 12, 18.01.2000, p. 1.</p>
      </div>
    </body>
</html>
