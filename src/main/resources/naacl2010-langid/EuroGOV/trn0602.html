<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Neuvoston p%auml%%auml%t%ouml%s 2006/666/YUTP, tehty 15 p%auml%iv%auml%n%auml% syyskuuta 2006 , Acehissa (Indonesia) toteutettavan Euroopan unionin tarkkailuoperaation (Acehin tarkkailuoperaatio %ndash% AMM) ja sen henkil%ouml%st%ouml%n teht%auml%vi%auml%, asemaa, erioikeuksia ja vapauksia koskevan Euroopan unionin ja Indonesian hallituksen v%auml%lisen kirjeenvaihtona tehdyn sopimuksen voimassaolon jatkamisesta</head>
      <div type="body">
        <p>Neuvoston päätös 2006/666/YUTP,</p>
        <p>tehty 15 päivänä syyskuuta 2006,</p>
        <p>Acehissa (Indonesia) toteutettavan Euroopan unionin tarkkailuoperaation (Acehin tarkkailuoperaatio – AMM) ja sen henkilöstön tehtäviä, asemaa, erioikeuksia ja vapauksia koskevan Euroopan unionin ja Indonesian hallituksen välisen kirjeenvaihtona tehdyn sopimuksen voimassaolon jatkamisesta</p>
        <p>EUROOPAN UNIONIN NEUVOSTO, joka</p>
        <p>ottaa huomioon Euroopan unionista tehdyn sopimuksen ja erityisesti sen 24 artiklan,</p>
        <p>ottaa huomioon puheenjohtajavaltion suosituksen,</p>
        <p>sekä katsoo seuraavaa:</p>
        <p>(1) Neuvosto hyväksyi 7 päivänä kesäkuuta 2006 yhteisen toiminnan 2006/407/YUTP [1] Acehissa (Indonesia) toteutettavaa Euroopan unionin tarkkailuoperaatiota (Acehin tarkkailuoperaatio – AMM) koskevan yhteisen toiminnan 2005/643/YUTP muuttamisesta ja jatkamisesta kolmella kuukaudella 15 päivään syyskuuta 2006.</p>
        <p>(2) Tuona samana päivänä neuvosto teki myös päätöksen 2006/448/YUTP [2] Acehissa (Indonesia) toteutettavan Euroopan unionin tarkkailuoperaation (Acehin tarkkailuoperaatio – AMM) ja sen henkilöstön tehtäviä, asemaa, erioikeuksia ja vapauksia koskevan Euroopan unionin ja Indonesian hallituksen välisen kirjeenvaihtona tehdyn sopimuksen voimassaolon jatkamisesta kolmella kuukaudella 15 päivään syyskuuta 2006.</p>
        <p>(3) Indonesian hallitus pyysi 21 päivänä heinäkuuta 2006 Euroopan unionia jatkamaan Acehin tarkkailuoperaation toimeksiantoa vielä kerran kolmella kuukaudella eli 15 päivään joulukuuta 2006.</p>
        <p>(4) Kirjeenvaihtona tehdyn sopimuksen voimassaolon jatkaminen kolmella kuukaudella 15 päivään joulukuuta 2006 olisi hyväksyttävä Euroopan unionin puolesta,</p>
        <p>ON PÄÄTTÄNYT SEURAAVAA:</p>
        <p>1 artikla</p>
        <p>Hyväksytään Euroopan unionin puolesta Acehissa (Indonesia) toteutettavan Euroopan unionin tarkkailuoperaation (Acehin tarkkailuoperaatio – AMM) ja sen henkilöstön tehtävistä, asemasta, erioikeuksista ja vapauksista kirjeenvaihtona tehdyn Euroopan unionin ja Indonesian hallituksen välisen sopimuksen voimassaolon jatkaminen kolmella kuukaudella 15 päivään joulukuuta 2006.</p>
        <p>Kirjeenvaihdon teksti, jolla sopimuksen voimassaolon jatkaminen hyväksytään, on tämän päätöksen liitteenä.</p>
        <p>2 artikla</p>
        <p>Neuvoston puheenjohtaja oikeutetaan nimeämään yksi tai useampi henkilö, jolla on valtuudet allekirjoittaa kirjeenvaihto Euroopan unionia sitovasti [3].</p>
        <p>3 artikla</p>
        <p>Tämä päätös julkaistaan Euroopan unionin virallisessa lehdessä.</p>
        <p>4 artikla</p>
        <p>Tämä päätös tulee voimaan päivänä, jona se tehdään.</p>
      </div>
      <div type="signature">
        <p>Tehty Brysselissä 15 päivänä syyskuuta 2006.</p>
        <p>Neuvoston puolesta</p>
        <p>Puheenjohtaja</p>
        <p>E. Tuomioja</p>
        <p>[1] EUVL L 158, 10.6.2006, s. 20.</p>
        <p>[2] EUVL L 176, 30.6.2006, s. 107.</p>
        <p>[3] Neuvoston pääsihteeristö julkaisee sopimuksen voimaantulopäivän Euroopan unionin virallisessa lehdessä.</p>
        <p>--------------------------------------------------</p>
      </div>
    </body>
</html>
