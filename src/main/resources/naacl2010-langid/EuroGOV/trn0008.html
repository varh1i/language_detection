<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%627/2005, annettu 22 p%auml%iv%auml%n%auml% huhtikuuta 2005, viljellyn lohen tuonnin vastaisista lopullisista suojatoimenpiteist%auml% annetun asetuksen (EY) N:o%nbsp%206/2005 kumoamisesta</head>
      <div type="body">
        <p>Komission asetus (EY) N:o 627/2005,</p>
        <p>annettu 22 päivänä huhtikuuta 2005,</p>
        <p>viljellyn lohen tuonnin vastaisista lopullisista suojatoimenpiteistä annetun asetuksen (EY) N:o 206/2005 kumoamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon tuontiin sovellettavasta yhteisestä järjestelmästä ja asetuksen (EY) N:o 518/94 kumoamisesta 22 päivänä joulukuuta 1994 annetun neuvoston asetuksen (EY) N:o 3285/94 [1], ja erityisesti sen 21 artiklan 2 kohdan b alakohdan,</p>
        <p>ottaa huomioon tiettyjen kolmansien maiden tuontiin sovellettavasta yhteisestä menettelystä ja asetusten (ETY) N:o 1765/82, (ETY) N:o 1766/82 ja (ETY) N:o 3420/83 kumoamisesta 7 päivänä maaliskuuta 1994 annetun neuvoston asetuksen (EY) N:o 519/94 [2] ja erityisesti sen 18 artiklan 2 kohdan b alakohdan,</p>
        <p>sekä katsoo seuraavaa:</p>
        <p>MENETTELY</p>
        <p>(1) Komissio pani vireille viljellyn lohen tuontia yhteisöön koskevan suojatoimenpidetutkimuksen 6 päivänä maaliskuuta 2004. Komissio toteutti komission asetuksella (EY) N:o 206/2005 [3] lopulliset suojatoimenpiteet 4 päivänä helmikuuta 2005.</p>
        <p>(2) Komissio pani vireille Norjasta peräisin olevan viljellyn lohen tuontia koskevan polkumyyntitutkimuksen 23 päivänä lokakuuta 2004. Komissio toteutti komission asetuksella (EY) N:o 628/2005 [4] väliaikaiset polkumyynnin vastaiset toimenpiteet 22 päivänä huhtikuuta 2005.</p>
        <p>HUOMIOT</p>
        <p>(3) Lopulliset suojatoimenpiteet toteutettiin viljellyn lohen tuontia vastaan sen alkuperästä riippumatta vuosia 2000–2003 koskevan tutkimuksen perusteella. Komissio määritti alustavasti, että tuonti Norjasta kasvoi jatkuvasti 1 päivän lokakuuta 2003 ja 30 päivän syyskuuta 2004 välisenä aikana ja että kyseessä on vahingollinen polkumyynti, ja tämän jälkeen se toteutti Norjasta peräisin olevan viljellyn lohen tuontiin sovellettavat väliaikaiset polkumyynnin vastaiset toimenpiteet.</p>
        <p>(4) Norjasta tuotavan viljellyn lohen osuus oli 30 päivää syyskuuta 2004 edeltäneen vuoden aikana noin 60 prosenttia yhteisön markkinoista ja noin 75 prosenttia yhteisöön tulevasta kokonaistuonnista. Komissio toteaa asetuksessa (EY) N:o 206/2005, että tuonnin huomattavalla kasvulla oli tuhoisa vaikutus yhteisön tuottajien kannattavuuteen, sillä se aiheutti hintojen alenemisen. Norjasta peräisin olevan viljellyn lohen tuontiin sovellettavat väliaikaiset polkumyynnin vastaiset toimenpiteet poistaisivat tällaisen tuonnin hintoihin vaikuttavat epäterveet tekijät. Toimenpiteiden voidaan myös olettaa hidastavan yhteisön tärkeimmästä tuontilähteestä Norjasta peräisin olevan tuonnin määrällistä kasvua. Tästä syystä katsotaan tapauksen erityispiirteiden vuoksi, että polkumyynnin vastaiset toimenpiteet riittävät korjaamaan yhteisön tuotannonalalle aiheutuvan vahingon eikä suojatoimenpiteitä ole enää syytä soveltaa vaan ne olisi kumottava, kun polkumyynnin vastaiset toimenpiteet tulevat voimaan,</p>
        <p>ON ANTANUT TÄMÄN ASETUKSEN:</p>
        <p>Ainoa artikla</p>
        <p>Kumotaan asetus (EY) N:o 206/2005.</p>
        <p>Tämä asetus tulee voimaan 27 päivänä huhtikuuta 2005.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 22 päivänä huhtikuuta 2005.</p>
        <p>Komission puolesta</p>
        <p>Peter Mandelson</p>
        <p>Komission jäsen</p>
        <p>[1] EYVL L 349, 31.12.1994, s. 53. Asetus sellaisena kuin se on viimeksi muutettuna asetuksella (EY) N:o 2200/2004 (EUVL L 374, 22.12.2004, s. 1).</p>
        <p>[2] EYVL L 67, 10.3.1994, s. 89. Asetus sellaisena kuin se on viimeksi muutettuna asetuksella (EY) N:o 427/2003 (EUVL L 65, 8.3.2003, s. 1).</p>
        <p>[3] EUVL L 33, 5.2.2005, s. 8.</p>
        <p>[4] Ks. tämän virallisen lehden sivu 5.</p>
        <p>--------------------------------------------------</p>
      </div>
    </body>
</html>
