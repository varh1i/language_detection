<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr.%nbsp%1057/2006 van de Commissie van 12 juli 2006 betreffende de opening van een openbare inschrijving voor de vaststelling van de verlaging van het recht bij invoer van ma%iuml%s, van herkomst uit derde landen, in Portugal</head>
      <div type="body">
        <p>Verordening (EG) nr. 1057/2006 van de Commissie</p>
        <p>van 12 juli 2006</p>
        <p>betreffende de opening van een openbare inschrijving voor de vaststelling van de verlaging van het recht bij invoer van maïs, van herkomst uit derde landen, in Portugal</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 1784/2003 van de Raad van 29 september 2003 houdende een gemeenschappelijke ordening der markten in de sector granen [1], inzonderheid op artikel 12, lid 1,</p>
        <p>Overwegende hetgeen volgt:</p>
        <p>(1) Naar aanleiding van de door de Gemeenschap in het kader van de multilaterale handelsbesprekingen van de Uruguayronde aangegane internationale verplichtingen [2], is het noodzakelijk om invoermogelijkheden te creëren om een bepaalde hoeveelheid maïs in Portugal in te voeren.</p>
        <p>(2) Verordening (EG) nr. 1839/95 van de Commissie van 26 juli 1995 houdende uitvoeringsbepalingen met betrekking tot de tariefcontingenten voor de invoer van maïs en sorgho in Spanje enerzijds en maïs in Portugal anderzijds [3], heeft de voor de uitvoering van de openbare inschrijving vereiste aanvullende bepalingen vastgesteld.</p>
        <p>(3) Gezien de huidige behoeften van de Portugese markt, moet een inschrijving voor de vaststelling van de verlaging van het bij invoer van maïs geldende recht worden geopend.</p>
        <p>(4) Het Comité van beheer voor granen heeft geen advies uitgebracht binnen de door zijn voorzitter bepaalde termijn,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>1. Voor de verlaging van het recht bij invoer, zoals bedoeld in artikel 10, lid 2, van Verordening (EG) nr. 1784/2003, van maïs in Portugal wordt een openbare inschrijving gehouden.</p>
        <p>2. De bepalingen van Verordening (EG) nr. 1839/95 zijn van toepassing voorzover in deze verordening niet anders is bepaald.</p>
        <p>Artikel 2</p>
        <p>De inschrijving blijft geopend tot en met 31. augustus 2006. Tijdens de geldigheidsduur ervan wordt wekelijks een deelinschrijving gehouden waarvoor de hoeveelheden en de uiterste data voor de indiening van de offertes in het bericht van inschrijving worden vastgesteld.</p>
        <p>Artikel 3</p>
        <p>De in het kader van de onderhavige openbare inschrijving afgegeven invoercertificaten zijn 50 dagen geldig vanaf de datum van afgifte, in de zin van artikel 10, lid 4, van Verordening (EG) nr. 1839/95.</p>
        <p>Artikel 4</p>
        <p>Deze verordening treedt in werking op de dag van haar bekendmaking in het Publicatieblad van de Europese Unie.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 12 juli 2006.</p>
        <p>Voor de Commissie</p>
        <p>Mariann Fischer Boel</p>
        <p>Lid van de Commissie</p>
        <p>[1] PB L 270 van 21.10.2003, blz. 78. Verordening gewijzigd bij Verordening (EG) nr. 1154/2005 van de Commissie (PB L 187 van 19.7.2005, blz. 11).</p>
        <p>[2] PB L 336 van 23.12.1994, blz. 22.</p>
        <p>[3] PB L 177 van 28.7.1995, blz. 4. Verordening laatstelijk gewijzigd bij Verordening (EG) nr. 1558/2005 (PB L 249 van 24.9.2005, blz. 6).</p>
        <p>--------------------------------------------------</p>
      </div>
    </body>
</html>
