<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Posizione comune (CE) n. 21/2005 definita dal Consiglio l'8 marzo 2005, deliberando in conformit%agrave% della procedura di cui all'articolo 251 del trattato che istituisce la Comunit%agrave% europea, in vista dell'adozione del regolamento del Parlamento europeo e del Consiglio relativo alla compilazione di conti trimestrali non finanziari per settore istituzionale</head>
      <div type="body">
        <p>Posizione comune (CE) n. 21/2005</p>
        <p>definita dal Consiglio l' 8 marzo 2005</p>
        <p>in vista dell'adozione del regolamento (CE) n. …/2005 del Parlamento europeo e del Consiglio relativo alla compilazione di conti trimestrali non finanziari per settore istituzionale</p>
        <p>(2005/C 144 E/03)</p>
        <p>IL PARLAMENTO EUROPEO E IL CONSIGLIO DELL'UNIONE EUROPEA,</p>
        <p>visto il trattato che istituisce la Comunità europea, in particolare l'articolo 285, paragrafo 1,</p>
        <p>vista la proposta della Commissione,</p>
        <p>visto il parere della Banca centrale europea [1],</p>
        <p>deliberando secondo la procedura di cui all'articolo 251 del trattato [2],</p>
        <p>considerando quanto segue:</p>
        <p>(1) Nel piano d'azione sulle esigenze statistiche dell'Unione economica e monetaria (UEM) approvato dal Consiglio Ecofin nel settembre 2000 si precisa che è urgentemente necessario disporre di una serie limitata di conti settoriali trimestrali e che questi conti dovrebbero essere disponibili entro 90 giorni dalla fine del trimestre cui si riferiscono.</p>
        <p>(2) La relazione comune del Consiglio Ecofin e della Commissione al Consiglio europeo sulle statistiche e sugli indicatori della zona euro, adottata dal Consiglio Ecofin il 18 febbraio 2003, sottolinea che entro il 2005 dovrebbero essere pienamente attuate azioni ad elevata priorità in diversi campi, tra cui i conti nazionali trimestrali per settore istituzionale.</p>
        <p>(3) Ai fini dell'analisi delle fluttuazioni cicliche dell'economia dell'Unione europea e della gestione della politica monetaria nell'ambito dell'UEM è necessario disporre di statistiche macroeconomiche sul comportamento economico e sulle interrelazioni dei singoli settori istituzionali, che non scaturiscono dai dati elaborati a livello del totale dell'economia. Occorre pertanto procedere alla compilazione di conti trimestrali per settore istituzionale per l'insieme dell'Unione europea e per la zona euro.</p>
        <p>(4) La compilazione di tali conti rientra nell'obiettivo generale di realizzare un sistema di conti annuali e trimestrali per l'Unione europea e per la zona euro. Il sistema comprende i principali aggregati macroeconomici e i conti finanziari e non finanziari per settore istituzionale. Lo scopo consiste nell'ottenere la coerenza tra tutti questi conti e, con riferimento ai conti del resto del mondo, tra i dati della bilancia dei pagamenti e i dati dei conti nazionali.</p>
        <p>(5) Ai fini della compilazione dei conti europei per settore istituzionale conformemente ai principi del Sistema europeo dei conti nazionali e regionali nella Comunità, istituito con regolamento (CE) n. 2223/96 [3] del Consiglio, del 25 giugno 1996, si rende necessaria la trasmissione di conti nazionali trimestrali per settore istituzionale degli Stati membri. I conti europei devono tuttavia rispecchiare l'economia dell'area europea nel suo complesso e possono non coincidere con la semplice aggregazione dei conti degli Stati membri. In particolare l'obiettivo è quello di tener conto delle operazioni delle istituzioni e degli organi dell'Unione europea nei conti dell'area interessata (a seconda dei casi, l'Unione europea o la zona euro).</p>
        <p>(6) L'elaborazione di specifiche statistiche comunitarie è disciplinata dalle norme contemplate dal regolamento (CE) n. 322/97 del Consiglio, del 17 febbraio 1997, relativo alle statistiche comunitarie [4].</p>
        <p>(7) Poiché lo scopo del presente regolamento, ossia la compilazione di conti trimestrali non finanziari per settore istituzionale per l'Unione europea e per la zona euro, non può essere realizzato in misura sufficiente dagli Stati membri e può dunque, a causa delle dimensioni e degli effetti dell'azione in questione, essere realizzato meglio a livello comunitario, la Comunità può intervenire in base al principio di sussidiarietà sancito dall'articolo 5 del trattato. Il presente regolamento si limita a quanto è necessario per conseguire tali scopi in ottemperanza al principio di proporzionalità enunciato nello stesso articolo. In particolare allorché forniscono un contributo trascurabile al totale europeo, gli Stati membri dovrebbero essere esentati dal trasmettere l'intera serie di dati dettagliati.</p>
        <p>(8) Le misure necessarie all'applicazione del presente regolamento sono adottate secondo la decisione 1999/468/CE del Consiglio, del 28 giugno 1999, recante modalità per l'esercizio delle competenze di esecuzione conferite alla Commissione [5].</p>
        <p>(9) Il comitato del programma statistico, istituito con la decisione 89/392/CEE, Euratom del Consiglio del 19 giugno 1989 [6], e il comitato delle statistiche monetarie, finanziarie e della bilancia dei pagamenti, istituito con la decisione 91/115/CEE, Euratom del Consiglio, del 25 febbraio 1991 [7], sono stati consultati,</p>
        <p>HANNO ADOTTATO IL PRESENTE REGOLAMENTO:</p>
        <p>Articolo 1</p>
        <p>Scopo</p>
        <p>Il presente regolamento definisce un quadro comune per i contributi degli Stati membri alla compilazione dei conti trimestrali non finanziari europei per settore istituzionale.</p>
        <p>Articolo 2</p>
        <p>Trasmissione di conti trimestrali non finanziari per settore istituzionale</p>
        <p>1. Gli Stati membri trasmettono alla Commissione conti trimestrali non finanziari per settore istituzionale come specificato in allegato, ad esclusione in un primo tempo delle voci P.1, P.2, D.42, D.43, D.44, D.45 e B.4G.</p>
        <p>2. Un calendario per la trasmissione delle voci P.1, P.2, D.42, D.43, D.44, D.45 e B.4G e qualsiasi decisione di richiedere, per le operazioni elencate nell'allegato, un'articolazione per settore di contropartita sono adottati conformemente alla procedura di cui all'articolo 8, paragrafo 2. Ogni decisione in tal senso è adottata solo dopo che la Commissione ha riferito al Parlamento europeo e al Consiglio sull'attuazione del presente regolamento a norma dell'articolo 9.</p>
        <p>3. I dati trimestrali di cui al paragrafo 1 sono trasmessi alla Commissione entro e non oltre 90 giorni di calendario dopo la fine del trimestre cui i dati si riferiscono. Durante un periodo transitorio di tre anni dall'entrata in vigore del presente regolamento i dati trimestrali di cui al paragrafo 1 sono trasmessi alla Commissione entro e non oltre 95 giorni di calendario dopo la fine del trimestre cui i dati si riferiscono. Contemporaneamente è trasmessa anche qualsiasi revisione dei dati relativi ai trimestri precedenti.</p>
        <p>4. Il termine di trasmissione specificato al paragrafo 3 può essere modificato di un massimo di cinque giorni secondo la procedura di cui all'articolo 8, paragrafo 2.</p>
        <p>5. La prima trasmissione di dati trimestrali è quella dei dati per il terzo trimestre del 2005. Gli Stati membri trasmettono tali dati entro il 3 gennaio 2006. Questa prima trasmissione include i dati retrospettivi per i periodi dal primo trimestre del 1999.</p>
        <p>Articolo 3</p>
        <p>Obblighi in merito alla trasmissione dei dati</p>
        <p>1. Tutti gli Stati membri trasmettono i dati specificati nell'allegato con riguardo al settore del resto del mondo (S.2) e al settore delle amministrazioni pubbliche (S.13). Uno Stato membro il cui prodotto interno lordo a prezzi correnti è normalmente superiore all'1 % del corrispondente totale comunitario trasmette i dati precisati nell'allegato per tutti i settori istituzionali.</p>
        <p>2. La Commissione determina la percentuale del prodotto interno lordo complessivo della Comunità a prezzi correnti rappresentata normalmente dal prodotto interno lordo di uno Stato membro, come specificato al paragrafo 1, sulla base della media aritmetica dei dati annuali relativi agli ultimi tre anni trasmessi dagli Stati membri.</p>
        <p>3. La percentuale (1 %) del totale comunitario di cui al paragrafo 1 può essere modificata secondo la procedura di cui all'articolo 8, paragrafo 2.</p>
        <p>4. Deroghe al presente regolamento possono essere accettate dalla Commissione nel caso in cui i sistemi statistici nazionali necessitino di considerevoli adeguamenti. Tali deroghe hanno una durata non superiore a tre anni dalla data di entrata in vigore del presente regolamento o delle misure di esecuzione adottate secondo la procedura di cui all'articolo 8, paragrafo 2.</p>
        <p>Articolo 4</p>
        <p>Definizioni e standard</p>
        <p>Gli standard, le definizioni, le classificazioni e le norme contabili per i dati trasmessi ai fini del presente regolamento sono quelli fissati nel regolamento (CE) n. 2223/96 (in prosieguo "regolamento SEC").</p>
        <p>Articolo 5</p>
        <p>Fonti dei dati e requisiti di coerenza</p>
        <p>1. Gli Stati membri elaborano i dati di cui al presente regolamento attingendo a tutte le fonti ritenute pertinenti, dando priorità alle informazioni dirette quali quelle ricavate da fonti amministrative o da indagini sulle imprese e sulle famiglie.</p>
        <p>Se tali informazioni dirette, in particolare per i dati retrospettivi di cui all'articolo 2, paragrafo 5, non possono essere rilevate, è ammessa la trasmissione di accurati dati stimati.</p>
        <p>2. I dati trasmessi dagli Stati membri ai fini del presente regolamento sono coerenti con i conti trimestrali non finanziari delle amministrazioni pubbliche e con i principali aggregati trimestrali del totale dell'economia trasmessi alla Commissione nel quadro del programma di trasmissione di dati del regolamento SEC.</p>
        <p>3. I dati trimestrali trasmessi dagli Stati membri ai fini del presente regolamento sono conformi ai corrispondenti dati annuali trasmessi nel contesto del programma di trasmissione di dati del regolamento SEC.</p>
        <p>Articolo 6</p>
        <p>Standard di qualità e relazioni</p>
        <p>1. Gli Stati membri adottano tutte le misure idonee a garantire il miglioramento nel tempo della qualità dei dati trasmessi onde soddisfare standard di qualità comuni da definire in conformità della procedura di cui all'articolo 8, paragrafo 2.</p>
        <p>2. Entro un anno dalla loro prima trasmissione di dati gli Stati membri forniscono alla Commissione una descrizione aggiornata delle fonti, dei metodi e dei trattamenti statistici utilizzati.</p>
        <p>3. Gli Stati membri informano la Commissione delle principali modifiche metodologiche o di altra natura suscettibili di influenzare i dati trasmessi entro tre mesi dall'entrata in vigore della modifica in questione.</p>
        <p>Articolo 7</p>
        <p>Misure di esecuzione</p>
        <p>Le misure di esecuzione sono stabilite secondo la procedura di cui all'articolo 8, paragrafo 2. Tali misure includono:</p>
        <p>a) la determinazione del calendario per la trasmissione delle voci P.1, P.2, D.42, D.43, D.44, D.45 e B.4G ai sensi dell'articolo 2, paragrafo 2;</p>
        <p>b) la richiesta dell'articolazione per settore di contropartita delle operazioni specificate nell'allegato ai sensi dell'articolo 2, paragrafo 2;</p>
        <p>c) la revisione del calendario delle trasmissioni trimestrali ai sensi dell'articolo 2, paragrafo 4;</p>
        <p>d) la modifica della percentuale (1 %) del totale comunitario ai fini della determinazione dell'obbligo di trasmissione di dati per tutti i settori istituzionali ai sensi dell'articolo 3, paragrafo 3;</p>
        <p>e) la definizione di standard di qualità dei dati ai sensi dell'articolo 6, paragrafo 1.</p>
        <p>Articolo 8</p>
        <p>Comitato</p>
        <p>1. La Commissione è assistita dal comitato del programma statistico.</p>
        <p>2. Nei casi in cui è fatto riferimento al presente paragrafo, si applicano gli articoli 5 e 7 della decisione 1999/468/CE, tenendo conto delle disposizioni dell'articolo 8 della stessa.</p>
        <p>Il periodo di cui all'articolo 5, paragrafo 6 della decisione 1999/468/CE è fissato a tre mesi.</p>
        <p>3. Il comitato adotta il proprio regolamento interno.</p>
        <p>Articolo 9</p>
        <p>Relazione sull'applicazione</p>
        <p>Entro cinque anni dall'entrata in vigore del presente regolamento la Commissione trasmette al Parlamento europeo e al Consiglio una relazione sulla sua applicazione.</p>
        <p>In particolare la relazione:</p>
        <p>a) fornisce informazioni sulla qualità delle statistiche elaborate;</p>
        <p>b) valuta i benefici derivanti alla Comunità, agli Stati membri, nonché ai fornitori e agli utilizzatori di dati statistici dall'elaborazione delle statistiche in questione in rapporto ai relativi costi;</p>
        <p>c) individua le possibilità di potenziale miglioramento e gli emendamenti ritenuti necessari alla luce dei risultati ottenuti.</p>
        <p>Articolo 10</p>
        <p>Entrata in vigore</p>
        <p>Il presente regolamento entra in vigore il ventesimo giorno successivo alla pubblicazione nella Gazzetta ufficiale dell'Unione europea.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, addì</p>
        <p>Per il Parlamento europeo</p>
        <p>Il presidente</p>
        <p>…</p>
        <p>Per il Consiglio</p>
        <p>Il presidente</p>
        <p>…</p>
        <p>[1] GU C 42 del 18.2.2004, pag. 23.</p>
        <p>[2] Parere del Parlamento europeo del 30 marzo 2004 (GU C 103 E del 29.4.2004, pag. 141), posizione comune del Consiglio dell' 8 marzo 2005 e posizione del Parlamento europeo del … (non ancora pubblicata nella Gazzetta ufficiale).</p>
        <p>[3] GU L 310 del 30.11.1996, pag. 1. Regolamento modificato da ultimo dal regolamento (CE) n. 1267/2003 del Parlamento europeo e del Consiglio (GU L 180 del 18.7.2003, pag. 1).</p>
        <p>[4] GU L 52 del 22.2.1997, pag. 1. Regolamento modificato dal regolamento (CE) n. 1882/2003 del Parlamento europeo e del Consiglio (GU L 284 del 31.10.2003, pag. 1).</p>
        <p>[5] GU L 184 del 17.7.1999, pag. 23.</p>
        <p>[6] GU L 181 del 28.6.1989, pag. 47.</p>
        <p>[7] GU L 59 del 6.3.1991, pag. 19.</p>
        <p>--------------------------------------------------</p>
      </div>
      <div type="annex">
        <p>ALLEGATO</p>
        <p>Trasmissione dei dati</p>
        <p>| Impieghi | Risorse |</p>
        <p>S1 | S1N | S11 | S12 | S13 | S14_S15 | S2 | S1 | S1N | S11 | S12 | S13 | S14_S15 | S2 |</p>
        <p>Totale economia | Totale economia non specificato | Società non finanziarie | Società finanziarie | Amministrazioni pubbliche | Famiglie e istituzioni senza scopo di lucro al servizio delle famiglie | Resto del mondo | Totale economia | Totale economia non specificato | Società non finanziarie | Società finanziarie | Amministrazioni pubbliche | Famiglie e istituzioni senza scopo di lucro al servizio delle famiglie | Resto del mondo |</p>
        <p>P1 | Produzione | | | | | | | | X | | X | X | X | X | |</p>
        <p>P2 | Consumi intermedi | X | | X | X | X | X | | | | | | | | |</p>
        <p>P.3 | Spesa per consumi finali | X | | | | X | X | | | | | | | | |</p>
        <p>P.31 | Spesa per consumi individuali | X | | | | X | X | | | | | | | | |</p>
        <p>P.32 | Spesa per consumi collettivi | X | | | | X | | | | | | | | | |</p>
        <p>P.5 | Investimenti lordi | X | | X | X | X | X | | | | | | | | |</p>
        <p>P.51 | Investimenti fissi lordi | X | | X | X | X | X | | | | | | | | |</p>
        <p>P.5N | Variazione delle scorte e acquisizioni meno cessioni di oggetti di valore | X | | X | X | X | X | | | | | | | | |</p>
        <p>P.6 | Esportazioni di beni e servizi | | | | | | | X | | | | | | | |</p>
        <p>P.7 | Importazioni di beni e servizi | | | | | | | | | | | | | | X |</p>
        <p>D.1 | Redditi da lavoro dipendente | X | | X | X | X | X | X | X | | | | | X | X |</p>
        <p>D.2 | Imposte sulla produzione e sulle importazioni | X | X | X | X | X | X | | X | | | | X | | X |</p>
        <p>D.21 | Imposte sui prodotti | X | X | | | | | | X | | | | X | | X |</p>
        <p>D.29 | Altre imposte sulla produzione | X | | X | X | X | X | | X | | | | X | | X |</p>
        <p>D.3 | Contributi | X | | | | X | | X | X | X | X | X | X | X | |</p>
        <p>D.31 | Contributi ai prodotti | X | | | | X | | X | X | X | | | | | |</p>
        <p>D.39 | Altri contributi alla produzione | X | | | | X | | X | X | | X | X | X | X | |</p>
        <p>D.21-D.31 | Imposte sui prodotti al netto dei contributi ai prodotti | | | | | | | | X | X | | | | | |</p>
        <p>D.4 | Redditi da capitale | X | | X | X | X | X | X | X | | X | X | X | X | X |</p>
        <p>D.41 | Interessi | X | | X | X | X | X | X | X | | X | X | X | X | X |</p>
        <p>D.4N | Redditi da capitale diversi dagli interessi | X | | X | X | X | X | X | X | | X | X | X | X | X |</p>
        <p>D.42 | Utili distribuiti dalle società | X | | X | X | | X | X | X | | X | X | X | X | X |</p>
        <p>D.43 | Utili reinvestiti di investimenti diretti all'estero | X | | X | X | | | X | X | | X | X | X | X | X |</p>
        <p>D.44 | Redditi da capitale attribuiti agli assicurati | X | | X | X | | | X | X | | X | X | X | X | X |</p>
        <p>D.45 | Affitti | X | | X | X | X | X | | X | | X | X | X | X | |</p>
        <p>D.5 | Imposte correnti sul reddito, sul patrimonio, ecc. | X | | X | X | X | X | X | X | | | | X | | X |</p>
        <p>D.6 | Contributi e prestazioni sociali | X | | X | X | X | X | X | X | | X | X | X | X | X |</p>
        <p>D.61 | Contributi sociali | X | | | | | X | X | X | | X | X | X | X | X |</p>
        <p>D.62 | Prestazioni sociali diverse dai trasferimenti sociali in natura | X | | X | X | X | X | X | X | | | | | X | X |</p>
        <p>D.63 | Trasferimenti sociali in natura | X | | | | X | X | | X | | | | | X | |</p>
        <p>D.7 | Altri trasferimenti correnti | X | | X | X | X | X | X | X | | X | X | X | X | X |</p>
        <p>D.71 | Premi netti di assicurazione contro i danni | X | | X | X | X | X | X | X | | | X | X | | X |</p>
        <p>D.72 | Indennizzi di assicurazione contro i danni | X | | | X | | | X | X | | X | X | X | X | X |</p>
        <p>D.7N | Altri trasferimenti correnti n.c.a. | X | | X | X | X | X | X | X | | X | X | X | X | X |</p>
        <p>D.8 | Rettifica per variazione dei diritti netti delle famiglie sulle riserve dei fondi pensione | X | | X | X | X | X | X | X | | | | | X | X |</p>
        <p>D.9 | Trasferimenti in conto capitale | X | | X | X | X | X | X | X | | X | X | X | X | X |</p>
        <p>D.91 | Imposte in conto capitale | X | | X | X | | X | X | X | | | | X | | |</p>
        <p>D.9N | Contributi agli investimenti e altri trasferimenti in conto capitale | X | | X | X | X | X | X | X | | X | X | X | X | X |</p>
        <p>K.1 | Ammortamenti (consumo di capitale fisso) | X | | X | X | X | X | | X | | X | X | X | X | |</p>
        <p>K.2 | Acquisizioni meno cessioni di attività non finanziarie non prodotte | X | | X | X | X | X | X | | | | | | | |</p>
        <p>| Saldi contabili |</p>
        <p>S1 | S1N | S11 | S12 | S13 | S14_S15 | S2 |</p>
        <p>Totale economia | Totale economia non specificato | Società non finanziarie | Società finanziarie | Amministrazioni pubbliche | Famiglie e istituzioni senza scopo di lucro al servizio delle famiglie | Resto del mondo |</p>
        <p>B.1G | Valore aggiunto lordo | X | X | X | X | X | X | |</p>
        <p>B.1N | Valore aggiunto netto | X | X | X | X | X | X | |</p>
        <p>B.2G | Risultato lordo di gestione | X | | X | X | X | X | |</p>
        <p>B.3G | Reddito misto lordo | X | | | | | X | |</p>
        <p>B.4G | Reddito lordo da impresa | X | | X | X | | X | |</p>
        <p>B.5G | Saldo dei redditi primari, lordo | X | | X | X | X | X | |</p>
        <p>B.6G | Reddito disponibile lordo | X | | X | X | X | X | |</p>
        <p>B.7G | Reddito disponibile corretto lordo | X | | | | X | X | |</p>
        <p>B.8G | Risparmio lordo | X | | X | X | X | X | |</p>
        <p>B.9 | Accreditamento/indebitamento | X | | X | X | X | X | X |</p>
        <p>B.11 | Saldo degli scambi di beni e servizi con il resto del mondo | | | | | | | X |</p>
        <p>B.12 | Saldo delle operazioni correnti con il resto del mondo | | | | | | | X |</p>
        <p>--------------------------------------------------</p>
        <p>MOTIVAZIONE DEL CONSIGLIO</p>
        <p>I. INTRODUZIONE</p>
        <p>1. Il 17 dicembre 2003, la Commissione ha presentato una proposta di regolamento del Parlamento europeo e del Consiglio relativo alla compilazione di conti trimestrali non finanziari per settore istituzionale [1], basata sull'articolo 285 del trattato CE.</p>
        <p>2. La Banca centrale europea ha espresso il suo parere il 4 febbraio 2004 [2].</p>
        <p>3. Il Parlamento europeo ha formulato il suo parere in prima lettura il 31 marzo 2004 [3].</p>
        <p>4. La Commissione non ha presentato una proposta modificata.</p>
        <p>5. Il Consiglio ha adottato la posizione comune ai sensi dell'articolo 251 del trattato CE l' 8 marzo 2005.</p>
        <p>II. OBIETTIVO</p>
        <p>6. La proposta di regolamento è intesa a definire una cornice comune in cui inquadrare gli apporti degli Stati membri alla compilazione dei conti trimestrali europei per settore istituzionale.</p>
        <p>III. POSIZIONE COMUNE</p>
        <p>Considerando</p>
        <p>7. Il Consiglio ha modificato il considerando 5 sopprimendo l'espressione "allorché questi sono insediati nella zona europea in questione" al fine di recepire integralmente l'unico emendamento del Parlamento europeo. Il considerando in questione è stato modificato allo scopo di chiarire che il campo di applicazione del regolamento include "a seconda dei casi, l'Unione europea o la zona euro" anziché la "zona europea".</p>
        <p>Articoli</p>
        <p>Articolo 1 (Scopo)</p>
        <p>8. L'articolo 1 è stato accolto quale formulato nella proposta della Commissione e il Parlamento europeo non ha presentato emendamenti al riguardo.</p>
        <p>Articolo 2 (Trasmissione di conti trimestrali non finanziari per settore istituzionale)</p>
        <p>9. Il paragrafo 1 è stato accettato quale figura nella proposta della Commissione.</p>
        <p>10. Al paragrafo 2 il Consiglio ha aggiunto la frase: "Ogni decisione in tal senso è adottata solo dopo che la Commissione ha riferito al Parlamento europeo e al Consiglio sull'attuazione del presente regolamento a norma dell'articolo 9". Con l'introduzione di tale modifica il Consiglio ha stabilito che la trasmissione di dati complementari concernenti un'ulteriore articolazione delle transazioni non avrà luogo prima che la Commissione europea abbia riferito al Parlamento europeo e al Consiglio (entro un termine massimo di cinque anni) sull'attuazione del regolamento.</p>
        <p>11. Al paragrafo 3 il Consiglio ha introdotto una nuova frase: "Durante un periodo transitorio di tre anni dall'entrata in vigore del presente regolamento i dati trimestrali di cui al paragrafo 1 sono trasmessi alla Commissione al più tardi 95 giorni di calendario dopo la fine del trimestre cui i dati si riferiscono", al fine di accordare un periodo transitorio di tre anni durante il quale gli Stati membri sono tenuti a trasmettere alla Commissione i dati trimestrali di cui al paragrafo 1 entro un termine di 95 giorni in luogo dei 90 giorni inizialmente proposti dalla Commissione.</p>
        <p>12. Il paragrafo 4 è stato accettato quale figura nella proposta della Commissione.</p>
        <p>13. Al paragrafo 5 il Consiglio ha sostituito i termini "primo trimestre" con "terzo trimestre" e " 30 giugno 2005" con " 3 gennaio 2006", posticipando così di due trimestri il primo periodo al quale si riferisce la prima trasmissione di dati trimestrali e differendo di un semestre la data in cui gli Stati membri dovranno trasmettere tali dati.</p>
        <p>Articolo 3 (Obblighi in merito alla trasmissione dei dati), articolo 4 (Definizioni e standard), articolo 5 (Fonti dei dati e requisiti di coerenza), articolo 6 (Standard di qualità e relazioni), 7 (Misure di esecuzione), articolo 8 (Comitato), articolo 9 (Relazione sull'applicazione del regolamento) e articolo 10 (Entrata in vigore)</p>
        <p>14. Questi articoli sono stati accettati quali formulati nella proposta della Commissione e il Parlamento europeo non ha presentato alcun emendamento al riguardo.</p>
        <p>IV. EMENDAMENTI DEL PARLAMENTO EUROPEO CHE NON SONO STATI ACCOLTI</p>
        <p>15. L'unico emendamento proposto dal Parlamento europeo in prima lettura è stato accolto.</p>
        <p>V. CONCLUSIONI</p>
        <p>16. Nella sua posizione comune il Consiglio ha accolto l'emendamento proposto dal Parlamento europeo. Il Consiglio ritiene che le modifiche introdotte nella posizione comune siano pienamente conformi agli obiettivi del regolamento. La Commissione ha riconosciuto l'equilibrio generale della posizione comune del Consiglio, che ha accettato in quanto pacchetto di compromesso soddisfacente.</p>
        <p>[1] COM(2003) 0789 def.</p>
        <p>[2] GU C 42 del 18.2.2004, pag. 23.</p>
        <p>[3] GU L 103 E del 29.4.2004, pag. 141.</p>
        <p>--------------------------------------------------</p>
      </div>
    </body>
</html>
