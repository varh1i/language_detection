<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr. 1660/2001 van de Commissie van 16 augustus 2001 houdende wĳziging van Verordening (EG) nr. 1623/2000 tot vaststelling van de uitvoeringsbepalingen met betrekking tot de marktmechanismen als bedoeld in Verordening (EG) nr. 1493/1999 van de Raad houdende een gemeenschappelĳke ordening van de wĳnmarkt</head>
      <div type="body">
        <p>Verordening (EG) nr. 1660/2001 van de Commissie</p>
        <p>van 16 augustus 2001</p>
        <p>houdende wijziging van Verordening (EG) nr. 1623/2000 tot vaststelling van de uitvoeringsbepalingen met betrekking tot de marktmechanismen als bedoeld in Verordening (EG) nr. 1493/1999 van de Raad houdende een gemeenschappelijke ordening van de wijnmarkt</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt(1), laatstelijk gewijzigd bij Verordening (EG) nr. 2826/2000(2), en met name op de artikelen 33 en 36,</p>
        <p>Overwegende hetgeen volgt:</p>
        <p>(1) In artikel 58 van Verordening (EG) nr. 1623/2000 van de Commissie van 25 juli 2000 tot vaststelling van de uitvoeringsbepalingen met betrekking tot de marktmechanismen als bedoeld in Verordening (EG) nr. 1493/1999 van de Raad houdende een gemeenschappelijke ordening van de wijnmarkt(3), laatstelijk gewijzigd bij Verordening (EG) nr. 1282/2001(4), zijn de uitvoeringsbepalingen opgenomen inzake de levering aan de distilleerderijen van de hoeveelheden die de wijnbouwers nog moeten leveren om volledig aan hun verplichtingen te voldoen. Op grond van de ervaring moet de termijn daarvoor worden verlengd.</p>
        <p>(2) Artikel 63 van Verordening (EG) nr. 1623/2000 voorziet in de invoering van een steunregeling voor de distillatie van wijn tot drinkalcohol. Deze regeling is voor het eerst ingevoerd voor het wijnoogstjaar 2000/2001. Op basis van de in dat eerste toepassingsjaar opgedane ervaring dient er een aantal wijzigingen in te worden aangebracht. Met name moet de distillatie later in het jaar worden geopend en moet het percentage van de productie waarmee de wijnproducent aan deze distillatie kan deelnemen, worden verlaagd. Voorts moet een termijn worden ingevoerd wat de uiterste datum voor de distillatie betreft.</p>
        <p>(3) De artikelen 86 tot en met 102 van Verordening (EG) nr. 1623/2000 voorzien in bepalingen voor de afzet van alcohol die in het bezit is van de interventiebureaus. Het is dienstig bepaalde materiële fouten te corrigeren, onder meer het voor monsters te betalen bedrag te wijzigen en, in het geval van productie van afgeleide producten van de rectificatie, voor bio-ethanol dezelfde tolerantie toe te staan als voor de nieuwe industriële toepassingen.</p>
        <p>(4) Het Comité van beheer voor wijn heeft geen advies uitgebracht binnen de door zijn voorzitter vastgestelde termijn,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>Verordening (EG) nr. 1623/2000 wordt als volgt gewijzigd:</p>
        <p>1. De eerste alinea van artikel 58 wordt vervangen door: %quot%De producenten voor wie een van de in de artikelen 45 en 52 van deze verordening bedoelde verplichtingen geldt en die vóór 15 juli van het lopende wijnoogstjaar ten minste 90 % van de door hen te leveren hoeveelheid product hebben geleverd, kunnen aan hun verplichting voldoen door de resterende hoeveelheid te leveren vóór een door de bevoegde nationale overheid vast te stellen datum met dien verstande dat geen uiterste datum na 31 juli van het volgende wijnoogstjaar mag worden vastgesteld.%quot%.</p>
        <p>2. Artikel 63 wordt als volgt gewijzigd:</p>
        <p>a) de leden 1 en 2 worden vervangen door: %quot%1. Elk wijnoogstjaar wordt vanaf 16 oktober de in artikel 29 van Verordening (EG) nr. 1493/1999 bedoelde distillatie van tafelwijn en wijn die tot tafelwijn kan worden verwerkt, geopend.</p>
        <p>2. Elke producent mag maximaal de hoeveelheid tafelwijn en wijn die tot tafelwijn kan worden verwerkt laten distilleren die overeenkomt met 30 % van de productie in datgene van de laatste drie wijnoogstjaren waarvoor hij de hoogste productie heeft opgegeven, daaronder begrepen het lopende wijnoogstjaar als de productie reeds is opgegeven. Bij toepassing van het bovenbedoelde percentage is de geproduceerde hoeveelheid tafelwijn die welke is vermeld als wijn in de kolom 'tafelwijn' van de in artikel 18, lid 1, van Verordening (EG) nr. 1493/1999 bedoelde productieopgave.%quot%;</p>
        <p>b) het volgende lid 10 wordt toegevoegd: %quot%10. De aan de distilleerderij geleverde wijn moet uiterlijk op 30 september van het volgende wijnoogstjaar gedistilleerd worden.%quot%.</p>
        <p>3. De eerste alinea van artikel 86 wordt vervangen door: %quot%De Commissie opent, volgens de procedure van artikel 75 van Verordening (EG) nr. 1493/1999, per kwartaal verschillende inschrijvingen, telkens voor een hoeveelheid van minstens 50000 hl wijnalcohol, maar in het totaal voor hoogstens 600000 hl wijnalcohol, uitgedrukt in hectoliter alcohol 100 % vol, met het oog op uitvoer naar bepaalde derde landen voor uitsluitend gebruik in de sector motorbrandstoffen.%quot%.</p>
        <p>4. Lid 12 van artikel 91 wordt vervangen door: %quot%12. De exportzekerheid wordt door het interventiebureau waarbij de alcohol is opgeslagen, vrijgegeven voor elke hoeveelheid alcohol waarvoor het bewijs wordt geleverd dat ze binnen de voorgeschreven termijn is uitgevoerd. In afwijking van artikel 23 van Verordening (EEG) nr. 2220/85 geldt, behoudens overmacht, wanneer de uitvoertermijn wordt overschreden, voor de verbeurdverklaring van exportzekerheid van 3 EUR per hectoliter alcohol 100 % vol het volgende:</p>
        <p>a) 15 % van de zekerheid wordt in ieder geval verbeurd,</p>
        <p>b) van het bedrag dat overblijft na toepassing van de vermindering van 15 %, wordt 0,33 % verbeurd per dag dat de betrokken uitvoertermijn wordt overschreden.%quot%.</p>
        <p>5. De tweede en de derde alinea van lid 2 van artikel 95 worden vervangen door: %quot%Dit verbod geldt niet voor de alcohol in opslagtanks die in de betrokken berichten van inschrijving of openbare verkopen van alcohol niet zijn vermeld of die niet zijn genoemd in een besluit van de Commissie als bedoeld in de artikelen 83 tot en met 93 van deze verordening.</p>
        <p>De alcohol in de opslagtanks die zijn vermeld in de in lid 1 van dit artikel bedoelde mededeling van de lidstaten kan, totdat er een afhaalbon voor is afgegeven, door de interventiebureaus, onder meer om logistieke redenen, worden vervangen door alcohol van hetzelfde type of worden vermengd met andere alcohol die aan het interventiebureau is geleverd. De interventiebureaus van de lidstaten brengen de Commissie op de hoogte van de vervanging van de alcohol.%quot%.</p>
        <p>6. Artikel 98 wordt als volgt gewijzigd:</p>
        <p>a) lid 1 wordt vervangen door: %quot%1. Elke gegadigde kan na de publicatie van een bericht van openbare inschrijving en tot de in dat bericht vastgestelde uiterste datum voor het indienen van de offertes, tegen betaling van 10 EUR per liter monsters van de te koop aangeboden alcohol krijgen. Per gegadigde wordt ten hoogste 5 liter per tank geleverd. Voor de in onderafdeling III bedoelde afzet kan het monster tegen betaling van hetzelfde bedrag worden verkregen binnen 30 dagen na het bericht van openbare verkoop.%quot%;</p>
        <p>b) lid 2 wordt vervangen door: %quot%2. Na de uiterste datum voor het indienen van de offertes of na de 30 dagen volgende op het bericht van openbare verkoop:</p>
        <p>a) kan de inschrijver of de in artikel 92 bedoelde erkende onderneming monsters van de toegewezen alcohol krijgen,</p>
        <p>b) kan de inschrijver aan wie op grond van artikel 83, lid 3, van deze verordening een vervangingshoeveelheid is voorgesteld, monsters van de ter vervanging voorgestelde alcohol krijgen.</p>
        <p>Deze monsters zijn bij het interventiebureau verkrijgbaar tegen betaling van 10 EUR per liter, maar per gegadigde wordt ten hoogste 5 liter per tank geleverd.%quot%.</p>
        <p>7. Artikel 100, lid 2, onder c), wordt vervangen door: %quot%c) Voor alcohol die wordt toegewezen voor een nieuw industrieel gebruik en in het kader van de openbare verkopen met het oog op het gebruik van bio-ethanol in de sector motorbrandstoffen in de Gemeenschap, en die vóór het eindgebruik moet worden gerectificeerd, wordt de afgehaalde alcohol geacht volledig voor de voorgeschreven doeleinden te zijn gebruikt wanneer ten minste 90 % van de in het kader van een inschrijving of een openbare verkoop afgehaalde hoeveelheden alcohol voor deze doeleinden zijn gebruikt; de koper of de erkende onderneming die de alcohol wil aankopen deelt de Commissie en het interventiebureau de hoeveelheid, de bestemming en het gebruik van de afgeleide producten van de rectificatie mee. De verliezen mogen echter de onder b) vastgestelde maxima niet overschrijden.%quot%.</p>
        <p>Artikel 2</p>
        <p>Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen.</p>
        <p>Zij is van toepassing met ingang van 25 augustus 2001.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 16 augustus 2001.</p>
        <p>Voor de Commissie</p>
        <p>Franz Fischler</p>
        <p>Lid van de Commissie</p>
        <p>(1) PB L 179 van 14.7.1999, blz. 1.</p>
        <p>(2) PB L 328 van 23.12.2000, blz. 2.</p>
        <p>(3) PB L 194 van 31.7.2000, blz. 45.</p>
        <p>(4) PB L 176 van 29.6.2001, blz. 14.</p>
      </div>
    </body>
</html>
