<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%1648/2005, annettu 10 p%auml%iv%auml%n%auml% lokakuuta 2005, pysyv%auml%n tarjouskilpailun avaamisesta Belgian interventioelinten hallussa olevan valkoisen sokerin myymiseksi uudelleen yhteis%ouml%n markkinoilla</head>
      <div type="body">
        <p>Komission asetus (EY) N:o 1648/2005,</p>
        <p>annettu 10 päivänä lokakuuta 2005,</p>
        <p>pysyvän tarjouskilpailun avaamisesta Belgian interventioelinten hallussa olevan valkoisen sokerin myymiseksi uudelleen yhteisön markkinoilla</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon sokerialan yhteisestä markkinajärjestelystä 19 päivänä kesäkuuta 2001 annetun neuvoston asetuksen (EY) N:o 1260/2001 [1] ja erityisesti sen 9 artiklan 3 kohdan,</p>
        <p>sekä katsoo seuraavaa:</p>
        <p>(1) Belgialla on valkoisen sokerin interventiovarastoja. Belgian interventioelinten 1 päivän huhtikuuta 2005 ja 30 päivän kesäkuuta 2005 välisenä aikana interventioon hyväksymät valkoisen sokerin varastot on markkinoiden tarpeisiin vastaamiseksi aiheellista asettaa käyttöön sisämarkkinoilla.</p>
        <p>(2) Tällaiseen myyntiin olisi sovellettava neuvoston asetuksen (EY) N:o 1260/2001 soveltamista koskevista yksityiskohtaisista säännöistä interventioelinten sokerinoston ja -myynnin osalta 27 päivänä kesäkuuta 2001 annettua komission asetusta (EY) N:o 1262/2001 [2]. On aiheellista poiketa mainitusta asetuksesta tarvittaessa sekä tarkentaa joitakin erityismenettelysääntöjä.</p>
        <p>(3) Yhteisön markkinoilla vallitsevan tilanteen huomioon ottamiseksi olisi säädettävä, että komissio vahvistaa vähimmäismyyntihinnan kunkin osittaisen tarjouskilpailun osalta.</p>
        <p>(4) Belgian interventioelinten olisi toimitettava tarjoukset komissiolle. Tarjouksen tekijöiden nimettömyys olisi säilytettävä.</p>
        <p>(5) Tässä asetuksessa säädetyt toimenpiteet ovat sokerin hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Belgian interventioelimen on avattava yhteisön sisämarkkinoilla pysyvä tarjouskilpailu hallussaan olevan, interventioon 1 päivän huhtikuuta 2005 ja 30 päivän kesäkuuta 2005 välisenä aikana hyväksytyn 49891,492 tonnin valkoisen sokerin kokonaismäärän myymiseksi.</p>
        <p>2 artikla</p>
        <p>1. Edellä 1 artiklassa tarkoitettu tarjouskilpailu ja myynti on toteutettava asetuksen (EY) N:o 1262/2001 mukaisesti, jollei tässä asetuksessa toisin säädetä.</p>
        <p>2. Poiketen siitä, mitä asetuksen (EY) N:o 1262/2001 22 artiklan 2 ja 3 kohdassa säädetään, Belgian interventioelinten on laadittava tarjouskilpailuilmoitus ja julkaistava se vähintään kahdeksan päivää ennen tarjousten jättämisen määräajan alkamista.</p>
        <p>Tarjouskilpailuilmoituksessa on ilmoitettava erityisesti tarjouskilpailun ehdot.</p>
        <p>Ilmoitus ja kaikki siihen tehtävät muutokset on toimitettava komissiolle ennen julkaisua.</p>
        <p>3 artikla</p>
        <p>Kussakin osittaisessa tarjouskilpailussa tehtävän tarjouksen on koskettava vähintään 250:tä tonnia.</p>
        <p>4 artikla</p>
        <p>1. Määräaika tarjousten jättämiselle ensimmäisessä osittaisessa tarjouskilpailussa alkaa 20 päivänä lokakuuta 2005 ja päättyy 26 päivänä lokakuuta 2005 kello 15.00 Brysselin aikaa.</p>
        <p>Määräajat tarjousten jättämiselle toisessa ja sitä seuraavissa osittaisissa tarjouskilpailuissa alkavat edellisen määräajan päättymistä seuraavana työpäivänä. Ne päättyvät kello 15.00 Brysselin aikaa:</p>
        <p>- 9 ja 23 päivänä marraskuuta 2005,</p>
        <p>- 7 ja 21 päivänä joulukuuta 2005.</p>
        <p>2. Tarjoukset on jätettävä Belgian interventioelimelle osoitteeseen:</p>
        <p>Bureau d’intervention et de restitution belge</p>
        <p>Rue de Trèves 82</p>
        <p>B-1040 Bruxelles</p>
        <p>Puh. (32-2) 287 24 11</p>
        <p>Faksi (32-2) 287 25 24</p>
        <p>.</p>
        <p>5 artikla</p>
        <p>Poiketen siitä, mitä asetuksen (EY) N:o 1262/2001 28 artiklan 1 kohdan a alakohdassa säädetään, kunkin tarjoajan on asetettava tarjouskilpailuvakuus, joka on 20 euroa 100 kilogrammalta valkoista sokeria.</p>
        <p>6 artikla</p>
        <p>Belgian interventioelimen on toimitettava jätetyt tarjoukset komissiolle kahden tunnin kuluessa 4 artiklan 1 kohdassa säädetyn tarjousten jättämisen määräajan päättymisestä.</p>
        <p>Tarjoajien henkilöllisyyttä ei paljasteta.</p>
        <p>Jätetyt tarjoukset on toimitettava liitteessä esitetyn mallin mukaisessa sähköisessä muodossa.</p>
        <p>Tarjousten puuttuessa kyseisen jäsenvaltion on ilmoitettava siitä komissiolle samassa määräajassa.</p>
        <p>7 artikla</p>
        <p>1. Komissio vahvistaa vähimmäismyyntihinnan tai päättää olla hyväksymättä tarjouksia asetuksen (EY) N:o 1260/2001 42 artiklan 2 kohdassa tarkoitettua menettelyä noudattaen.</p>
        <p>2. Jos tarjouskilpailun ratkaisemisesta 1 kohdan mukaisesti vahvistetun vähimmäishinnan mukaisesti olisi seurauksena käytettävissä olevan määrän ylittyminen, tarjouskilpailu ratkaistaan ainoastaan edelleen käytettävissä olevan määrän osalta.</p>
        <p>Jos kaikkien samansuuruisten tarjousten hyväksymisestä olisi seurauksena käytettävissä olevan määrän ylittyminen, käytettävissä oleva määrä myönnetään seuraavasti:</p>
        <p>a) suhteessa kussakin tarjouksessa tarkoitettuun kokonaismäärään; tai</p>
        <p>b) kunkin tarjoajan osalta erikseen vahvistettavaan enimmäistonnimäärään asti; tai</p>
        <p>c) arpomalla.</p>
        <p>8 artikla</p>
        <p>Tämä asetus tulee voimaan kolmantena päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 10 päivänä lokakuuta 2005.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 178, 30.6.2001, s. 1. Asetus sellaisena kuin se on viimeksi muutettuna komission asetuksella (EY) N:o 39/2004 (EUVL L 6, 10.1.2004, s. 16).</p>
        <p>[2] EYVL L 178, 30.6.2001, s. 48. Asetus sellaisena kuin se on muutettuna asetuksella (EY) N:o 1498/2005 (EUVL L 240, 16.9.2005, s. 39).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Pysyvä tarjouskilpailu Belgian interventioelinten hallussa olevan 49891,492 tonnin valkoisen sokerin määrän myymiseksi uudelleen</p>
        <p>Lomake [1]</p>
        <p>(6 artiklassa tarkoitetun komissiolle toimitettavan tiedonannon malli)</p>
        <p>(Asetus (EY) N:o 1648/2005)</p>
        <p>1 | 2 | 3 | 4 |</p>
        <p>Tarjouksen tekijän numero | Erän numero | Määrä (t) | Tarjoushinta euroa/100 kg |</p>
        <p>1 | | | |</p>
        <p>2 | | | |</p>
        <p>3 | | | |</p>
        <p>jne. | | | |</p>
        <p>[1] Lähetetään faksinumeroon (32-2) 292 10 34.</p>
        <p>--------------------------------------------------</p>
      </div>
    </body>
</html>
