<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Verordening (EG) nr. 790/2000 van de Commissie van 14 april 2000 tot vaststelling van de handelsnorm voor tomaten</head>
      <div type="body">
        <p>Verordening (EG) nr. 790/2000 van de Commissie</p>
        <p>van 14 april 2000</p>
        <p>tot vaststelling van de handelsnorm voor tomaten</p>
        <p>DE COMMISSIE VAN DE EUROPESE GEMEENSCHAPPEN,</p>
        <p>Gelet op het Verdrag tot oprichting van de Europese Gemeenschap,</p>
        <p>Gelet op Verordening (EG) nr. 2200/96 van de Raad van 28 oktober 1996 houdende een gemeenschappelijke ordening der markten in de sector groenten en fruit(1), laatstelijk gewijzigd bij Verordening (EG) nr. 1257/1999(2), en met name op artikel 2, lid 2,</p>
        <p>Overwegende hetgeen volgt:</p>
        <p>(1) Tomaten behoren tot de in bijlage I bij Verordening (EG) nr. 2200/96 genoemde producten waarvoor normen moeten worden vastgesteld. Verordening (EEG) nr. 778/83 van de Commissie van 30 maart 1983 tot vaststelling van kwaliteitsnormen voor tomaten(3), laatstelijk gewijzigd bij Verordening (EG) nr. 2522/97(4), is herhaaldelijk gewijzigd en daardoor is in juridisch opzicht een onduidelijke situatie ontstaan.</p>
        <p>(2) Voornoemde regelgeving moet dan ook opnieuw worden geredigeerd en Verordening (EEG) nr. 778/83 moet worden ingetrokken. Ter wille van de transparantie van de wereldmarkt moet in dit verband rekening worden gehouden met de norm die voor tomaten is aanbevolen door de %quot%Working Party on Standardization of Perishable Produce and Quality Development%quot% (Werkgroep voor normalisatie van bederfelijke voedingsmiddelen en voor kwaliteitsbevordering) van de Economische Commissie voor Europa van de Verenigde Naties (UN/ECE).</p>
        <p>(3) Het is verder dienstig te bepalen dat %quot%kerstomaten%quot% (met inbegrip van %quot%cocktailtomaten%quot%) een vierde handelstype vormen, apart van de drie tot nog toe onderscheiden handelstypes (%quot%ronde%quot% tomaten, %quot%langwerpige%quot% tomaten en %quot%geribde%quot% tomaten), alsmede nader te bepalen welke verschillende aanbiedingsvormen op de tomatenmarkt acceptabel zijn. Verder is de ontwikkeling van de markt voor verse tomaten afhankelijk van de smaakkwaliteit van dit product, die, met name in het stadium van de detailhandel, sterk kan variëren. De branche moet de mogelijkheid behouden om op de verpakkingen minimum- of maximumaanduidingen te laten aanbrengen die betrekking hebben op essentiële rijpheidscriteria, zodat de consument een keuze kan maken op basis van de organoleptische kwaliteiten die hem het best bevallen.</p>
        <p>(4) De toepassing van deze norm moet ertoe leiden dat producten van onbevredigende kwaliteit niet meer op de markt komen, dat de productie zo wordt gestuurd dat aan de eisen van de consument tegemoet wordt gekomen, en dat handelsrelaties op basis van eerlijke concurrentie worden vergemakkelijkt, en zo de rentabiliteit van de productie wordt vergroot.</p>
        <p>(5) De normen zijn van toepassing op alle handelsstadia. Het vervoer over grote afstanden, de opslag voor een zekere duur en de verschillende goederenbehandelingen die de producten ondergaan, kunnen kwaliteitsverlies veroorzaken als gevolg van de biologische ontwikkeling en de min of meer bederfelijke aard van de producten. Bij de toepassing van de normen in de handelsstadia na de verzending, moet derhalve met dit kwaliteitsverlies rekening worden gehouden. Voor producten van klasse %quot%Extra%quot%, die met bijzondere zorg moeten worden gesorteerd en verpakt, mag alleen rekening worden gehouden met verlies aan versheid en turgescentie.</p>
        <p>(6) De in deze verordening vervatte maatregelen zijn in overeenstemming met het advies van het Comité van beheer voor verse groenten en fruit,</p>
        <p>HEEFT DE VOLGENDE VERORDENING VASTGESTELD:</p>
        <p>Artikel 1</p>
        <p>De handelsnorm voor tomaten van GN-code 0702 00 00 is opgenomen in de bijlage.</p>
        <p>Deze norm is van toepassing in alle handelsstadia onder de bij Verordening (EG) nr. 2200/96 vastgestelde voorwaarden.</p>
        <p>In de stadia na de verzending mogen de producten evenwel de volgende afwijkingen van de voorgeschreven norm vertonen:</p>
        <p>- een lichte vermindering van versheid en turgescentie,</p>
        <p>- voor de producten van andere klassen dan %quot%Extra%quot%: een gering kwaliteitsverlies als gevolg van de biologische ontwikkeling en bederfelijkheid.</p>
        <p>Artikel 2</p>
        <p>Verordening (EEG) nr. 778/83 wordt ingetrokken.</p>
        <p>Artikel 3</p>
        <p>Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen.</p>
        <p>Zij is van toepassing met ingang van de eerste dag van de derde maand volgende op de maand waarin zij in werking treedt.</p>
        <p>Deze verordening is verbindend in al haar onderdelen en is rechtstreeks toepasselijk in elke lidstaat.</p>
      </div>
      <div type="signature">
        <p>Gedaan te Brussel, 14 april 2000.</p>
        <p>Voor de Commissie</p>
        <p>Franz Fischler</p>
        <p>Lid van de Commissie</p>
        <p>(1) PB L 297 van 21.11.1996, blz. 1.</p>
        <p>(2) PB L 160 van 26.6.1999, blz. 80.</p>
        <p>(3) PB L 86 van 31.3.1983, blz. 14.</p>
        <p>(4) PB L 346 van 17.12.1997, blz. 44.</p>
      </div>
      <div type="annex">
        <p>BIJLAGE</p>
        <p>NORM VOOR TOMATEN</p>
        <p>I. DEFINITIE VAN HET PRODUCT</p>
        <p>Deze norm heeft betrekking op tomaten van de variëteiten (cultivars) van Lycopersicon lycopersicum (L.) Karsten ex Farw., bestemd voor levering in verse toestand aan de consument, en niet voor industriële verwerking.</p>
        <p>Er worden bij tomaten vier handelstypen onderscheiden:</p>
        <p>- %quot%ronde%quot% tomaten,</p>
        <p>- %quot%geribde%quot% tomaten,</p>
        <p>- %quot%langwerpige%quot% tomaten,</p>
        <p>- %quot%kerstomaten%quot% (inclusief %quot%cocktailtomaten%quot%).</p>
        <p>II. KWALITEITSVOORSCHRIFTEN</p>
        <p>In deze norm wordt aangegeven aan welke kwaliteitseisen tomaten na opmaak en verpakking moeten voldoen.</p>
        <p>A. Minimumeisen</p>
        <p>Onverminderd de voor elke klasse geldende specifieke eisen en toegestane toleranties moeten tomaten in alle kwaliteitsklassen als volgt zijn:</p>
        <p>- intact,</p>
        <p>- gezond; de producten mogen niet zijn aangetast door rot of de kwaliteit ervan mag niet zo sterk verminderd zijn dat zij niet meer geschikt zijn voor consumptie,</p>
        <p>- zuiver, nagenoeg vrij van zichtbare vreemde stoffen,</p>
        <p>- vers van uiterlijk,</p>
        <p>- nagenoeg vrij van plagen,</p>
        <p>- nagenoeg vrij van schade door plagen,</p>
        <p>- vrij van abnormaal uitwendig vocht,</p>
        <p>- vrij van vreemde geur en/of smaak.</p>
        <p>Bij tomaten in trossen moet de steel vers zijn, gezond, zuiver en vrij van bladeren en zichtbare vreemde stoffen.</p>
        <p>Tomaten moeten zo ontwikkeld en in een zodanige conditie zijn dat zij:</p>
        <p>- bestand zijn tegen vervoer en goederenbehandeling, en</p>
        <p>- dat zij in goede staat op de plaats van bestemming aankomen.</p>
        <p>B. Indeling in klassen</p>
        <p>Tomaten worden ingedeeld in de drie hieronder omschreven klassen:</p>
        <p>i) Klasse %quot%Extra%quot%</p>
        <p>In deze klasse ingedeelde tomaten moeten van voortreffelijke kwaliteit zijn. Het vruchtvlees moet stevig zijn, en de vorm, het uiterlijk en de ontwikkeling moeten kenmerkend zijn voor de variëteit.</p>
        <p>De kleur van de tomaten, die de rijpheidsgraad aangeeft, moet zodanig zijn dat de tomaten kunnen beantwoorden aan de hierboven onder punt A, laatste alinea, vastgestelde eisen.</p>
        <p>Tomaten mogen geen %quot%groene kraag%quot% hebben en geen andere gebreken vertonen dan zeer lichte oppervlakkige afwijkingen van de vruchthuid, op voorwaarde dat deze de kwaliteit, het algemene uiterlijk of de presentatie van het product in de verpakking niet nadelig beïnvloeden.</p>
        <p>ii) Klasse I</p>
        <p>In deze klasse ingedeelde tomaten moeten van goede kwaliteit zijn. Zij moeten voldoende stevig zijn en voor de variëteit kenmerkende eigenschappen bezitten.</p>
        <p>Zij moeten vrij zijn van niet dichtgegroeide scheuren en van zichtbare %quot%groene kragen%quot%. De volgende kleine afwijkingen zijn evenwel toegestaan op voorwaarde dat zij het algemene uiterlijk van het product, de kwaliteit, de houdbaarheid en de presentatie van het product in de verpakking niet nadelig beïnvloeden:</p>
        <p>- een lichte afwijking in vorm en ontwikkeling,</p>
        <p>- een geringe kleurafwijking,</p>
        <p>- kleine gebreken van de vruchthuid,</p>
        <p>- zeer lichte kneuzingen.</p>
        <p>%quot%Geribde%quot% tomaten mogen bovendien de volgende afwijkingen vertonen:</p>
        <p>- dichtgegroeide scheurtjes van ten hoogste 1 cm lengte,</p>
        <p>- kleine uitwassen,</p>
        <p>- geringe navelvorming, zonder verkurking,</p>
        <p>- verkurkt navelvormig bloemlitteken, met een oppervlakte van ten hoogste 1 cm2,</p>
        <p>- zeer smal langwerpig bloemlitteken (gelijkend op een naad), dat evenwel niet langer mag zijn dan 2/3 van de maximale diameter van de vrucht.</p>
        <p>iii) Klasse II</p>
        <p>Tot deze klasse behoren tomaten die niet in de hogere klassen kunnen worden ingedeeld, maar die aan de hierboven vastgestelde minimumeisen voldoen.</p>
        <p>Zij moeten voldoende stevig zijn (maar iets minder stevig dan tomaten van klasse I) en mogen geen scheurtjes vertonen die niet zijn dichtgegroeid.</p>
        <p>Op voorwaarde dat de tomaten nog hun kenmerkende eigenschappen inzake kwaliteit, houdbaarheid en presentatie vertonen, zijn evenwel de volgende afwijkingen toegestaan:</p>
        <p>- afwijkingen in vorm, ontwikkeling en kleur,</p>
        <p>- gebreken van de vruchthuid of kneuzingen, op voorwaarde dat deze de vrucht niet ernstig aantasten,</p>
        <p>- dichtgegroeide scheurtjes van ten hoogste 3 cm lengte.</p>
        <p>%quot%Geribde%quot% tomaten mogen bovendien de volgende afwijkingen vertonen:</p>
        <p>- grotere uitwassen dan voor klasse I, mits er geen sprake is van misvormingen,</p>
        <p>- navelvorming,</p>
        <p>- verkurkt navelvormig bloemlitteken, met een oppervlakte van ten hoogste 2 cm2,</p>
        <p>- zeer smal langwerpig bloemlitteken (gelijkend op een naad).</p>
        <p>III. SORTERINGSVOORSCHRIFTEN</p>
        <p>Tomaten worden gesorteerd naar maximale diameter van de dwarsdoorsnede. De navolgende bepalingen gelden niet voor kerstomaten.</p>
        <p>A. Minimumgrootte</p>
        <p>Voor tomaten van de kwaliteitsklassen %quot%Extra%quot%, I en II is de minimumgrootte vastgesteld op:</p>
        <p>- 35 mm voor %quot%ronde%quot% en %quot%geribde%quot% tomaten;</p>
        <p>- 30 mm voor %quot%langwerpige%quot% tomaten.</p>
        <p>B. Sorteringsgrenzen</p>
        <p>Voor tomaten gelden de volgende sorteringsgrenzen:</p>
        <p>- van 30 mm tot 35 mm(1),</p>
        <p>- van 35 mm tot 40 mm,</p>
        <p>- van 40 mm tot 47 mm,</p>
        <p>- van 47 mm tot 57 mm,</p>
        <p>- van 57 mm tot 67 mm,</p>
        <p>- van 67 mm tot 82 mm,</p>
        <p>- van 82 mm tot 102 mm,</p>
        <p>- 102 mm en meer.</p>
        <p>Sortering is verplicht voor tomaten van de klassen %quot%Extra%quot% en I.</p>
        <p>Deze sorteringsgrenzen gelden niet voor tomaten in trossen.</p>
        <p>IV. TOLERANTIES</p>
        <p>Per verpakkingseenheid gelden toleranties voor producten die qua kwaliteit en grootteklasse niet beantwoorden aan de eisen voor de klasse waarin zij zijn ingedeeld.</p>
        <p>A. Toleranties in kwaliteit</p>
        <p>i) Klasse %quot%Extra%quot%</p>
        <p>- 5 % van het aantal of het gewicht mag bestaan uit tomaten die niet aan de eisen voor deze klasse voldoen, maar wel aan die voor klasse I of, bij uitzondering, binnen de toleranties voor die klasse vallen.</p>
        <p>ii) Klasse I</p>
        <p>- 10 % van het aantal of het gewicht mag bestaan uit tomaten die niet aan de eisen voor deze klasse beantwoorden, maar wel aan die voor klasse II of, bij uitzondering, binnen de toleranties voor die klasse vallen.</p>
        <p>- Voor trostomaten mag 5 % van het aantal of gewicht bestaan uit tomaten die van de steel zijn losgekomen.</p>
        <p>iii) Klasse II</p>
        <p>- 10 % van het aantal of het gewicht mag bestaan uit tomaten die niet aan de eisen voor deze klasse beantwoorden, noch aan de minimumeisen, maar die niet aangetast zijn door rot, niet ernstig gekneusd zijn of geen andere afwijking vertonen waardoor zij niet meer geschikt zijn voor consumptie.</p>
        <p>- Voor tomaten in trossen mag 10 % van het aantal of gewicht bestaan uit tomaten die van de steel zijn losgekomen.</p>
        <p>B. Toleranties in grootte</p>
        <p>Voor alle klassen mag 10 % van het aantal of het gewicht bestaan uit tomaten die beantwoorden aan de sortering onmiddellijk boven of beneden de op de verpakking vermelde sortering, maar %quot%ronde%quot% en %quot%geribde%quot% tomaten moeten een diameter van ten minste 33 mm en %quot%langwerpige%quot% tomaten een diameter van ten minste 28 mm hebben.</p>
        <p>V. VERPAKKINGSVOORSCHRIFTEN</p>
        <p>A. Uniformiteit</p>
        <p>De inhoud van iedere verpakkingseenheid moet uniform zijn en moet bestaan uit tomaten van dezelfde oorsprong, dezelfde variëteit of hetzelfde handelstype, dezelfde kwaliteit en dezelfde groottesortering (voorzover zij, wat dit laatste criterium betreft, naar grootte moeten worden gesorteerd).</p>
        <p>Tomaten van de klassen %quot%Extra%quot% en I moeten praktisch uniform zijn qua rijpheid en kleur. Bovendien moet voor %quot%langwerpige%quot% tomaten de lengte voldoende uniform zijn.</p>
        <p>Het zichtbare gedeelte van de inhoud van de verpakkingseenheid moet representatief zijn voor het geheel.</p>
        <p>B. Verpakking</p>
        <p>De verpakking moet de tomaten goed beschermen.</p>
        <p>Het materiaal binnenin de verpakkingseenheid moet nieuw en schoon zijn, en van een zodanige kwaliteit dat de producten niet uitwendig of inwendig kunnen worden beschadigd. Er mag materiaal, met name papier of zegels, met handelsaanduidingen worden gebruikt, mits voor de bedrukking of de etikettering niet giftige inkt of lijm wordt gebruikt.</p>
        <p>In de verpakkingseenheden mogen geen vreemde substanties voorkomen.</p>
        <p>C. Presentatie</p>
        <p>Tomaten mogen als volgt worden aangeboden:</p>
        <p>i) in de vorm van individuele vruchten, met of zonder bloemkelk en korte steel;</p>
        <p>ii) in de vorm van trossen, d.w.z. dat de tomaten worden aangeboden in de vorm van volledige bloeiwijzen of delen van bloeiwijzen, mits elke bloeiwijze of elk deel van een bloeiwijze ten minste bestaat uit:</p>
        <p>- drie vruchten (indien voorverpakt: twee), of</p>
        <p>- zes vruchten als het om %quot%kerstomaten%quot% gaat (indien voorverpakt: vier).</p>
        <p>VI. AANDUIDINGSVOORSCHRIFTEN</p>
        <p>Op iedere verpakkingseenheid moeten, op één kant, duidelijk leesbaar, onuitwisbaar, en van buitenaf goed zichtbaar, de volgende gegevens worden vermeld:</p>
        <p>A. Identificatie</p>
        <p>Verpakker en/of verzender: naam en adres of door een officiële dienst toegekend of erkend identificatiesymbool. Wanneer een code (identificatiesymbool) wordt gebruikt, dient evenwel de vermelding %quot%verpakker%quot% en/of %quot%verzender%quot% (of een gelijkwaardige afkorting) dichtbij de code (het identificatiesymbool) te worden aangebracht.</p>
        <p>B. Aard van het product</p>
        <p>- %quot%Tomaten%quot% of %quot%trostomaten%quot% en handelstype, indien de inhoud van de verpakkingseenheid van buitenaf niet zichtbaar is; deze aanduidingen zijn in ieder geval verplicht voor kerstomaten (of cocktailtomaten), al dan niet in trossen.</p>
        <p>- Naam van de variëteit (facultatief).</p>
        <p>C. Oorsprong van het product</p>
        <p>- Land van oorsprong, en, eventueel, productiegebied of nationale, regionale of lokale benaming.</p>
        <p>D. Handelskenmerken</p>
        <p>- Klasse.</p>
        <p>- Groottesortering (in voorkomend geval), aangegeven met de minimum- en maximumdiameter, of, in voorkomend geval, de vermelding %quot%niet naar grootte gesorteerd%quot%.</p>
        <p>- Minimumgehalte aan suiker, gemeten met een refractometer en uitgedrukt in waarde Brix (facultatief).</p>
        <p>E. Officieel controlemerk (facultatief).</p>
        <p>(1) Alleen voor %quot%langwerpige%quot% tomaten.</p>
      </div>
    </body>
</html>
