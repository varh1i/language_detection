<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/576/: A Tan%aacute%cs hat%aacute%rozata (2005. j%uacute%lius 18.) egyr%eacute%szről az Eur%oacute%pai K%ouml%z%ouml%ss%eacute%gek %eacute%s azok tag%aacute%llamai, m%aacute%sr%eacute%szről Rom%aacute%nia k%ouml%z%ouml%tti t%aacute%rsul%aacute%s l%eacute%tes%iacute%t%eacute%s%eacute%ről sz%oacute%l%oacute% Eur%oacute%pa-meg%aacute%llapod%aacute%s 2. jegyzők%ouml%nyve 9. cikk%eacute%nek (4) bekezd%eacute%s%eacute%ben meghat%aacute%rozott időszak meghosszabb%iacute%t%aacute%s%aacute%r%oacute%l k%eacute%sz%iacute%tett kieg%eacute%sz%iacute%tő jegyzők%ouml%nyv 3. cikk%eacute%ben r%ouml%gz%iacute%tett felt%eacute%telek teljes%iacute%t%eacute%s%eacute%ről</head>
      <div type="body">
        <p>A Tanács határozata</p>
        <p>( 2005. július 18.)</p>
        <p>egyrészről az Európai Közösségek és azok tagállamai, másrészről Románia közötti társulás létesítéséről szóló Európa-megállapodás 2. jegyzőkönyve 9. cikkének (4) bekezdésében meghatározott időszak meghosszabbításáról készített kiegészítő jegyzőkönyv 3. cikkében rögzített feltételek teljesítéséről</p>
        <p>(2005/576/EK)</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre és különösen annak 87. cikke (3) bekezdésének e) pontjára,</p>
        <p>tekintettel egyrészről az Európai Közösségek és azok tagállamai, másrészről Románia közötti társulás létesítéséről szóló Európa-megállapodás 2. jegyzőkönyve 9. cikkének (4) bekezdésében meghatározott időszak meghosszabbításáról készített kiegészítő jegyzőkönyv aláírásáról és ideiglenes alkalmazásáról szóló, 2002. július 29-i tanácsi határozatra,</p>
        <p>tekintettel az egyrészről az Európai Közösségek és azok tagállamai, másrészről Románia közötti társulás létesítéséről szóló Európa-megállapodás 2. jegyzőkönyve 9. cikkének (4) bekezdésében meghatározott időszak meghosszabbításáról készített kiegészítő jegyzőkönyvre és különösen annak 3. cikkére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) Az egyrészről az Európai Közösségek és azok tagállamai, másrészről Románia közötti társulás létesítéséről szóló Európa-megállapodás [1] (a továbbiakban: az Európa-megállapodás) 1995. február 1-jén lépett hatályba.</p>
        <p>(2) Az Európa-megállapodás 2. jegyzőkönyvének 9. cikke (4) bekezdése meghatározza, hogy az Európa-megállapodás hatálybalépésétől számított első öt év alatt – eltérve az (1) bekezdés 3. pontjától – Románia az ESZAK-acéltermékek tekintetében kivételesen szerkezetátalakítási célokra állami támogatásokat nyújthat, amennyiben ezek a támogatások normál piaci körülmények között a kedvezményezett cégek életképességéhez vezetnek a szerkezetátalakítási időszak végén, és az ilyen támogatások összege és intenzitása fokozatosan csökken és csak arra korlátozódik, ami feltétlenül szükséges az életképesség visszaállításához; a szerkezetátalakítási program kapcsolódik a Romániában folyó átfogó racionalizáláshoz és kapacitáscsökkentéshez.</p>
        <p>(3) A kezdeti ötéves időszak 1997. december 31-én lejárt.</p>
        <p>(4) Románia 1997 decemberében a fent említett időszak meghosszabbítását kérelmezte.</p>
        <p>(5) Indokolt ezen időszak meghosszabbítása további nyolc évvel 1998. január 1-jétől kezdődően, vagy Románia Európai Unióhoz történő csatlakozásának időpontjáig, attól függően, melyik a korábbi időpont.</p>
        <p>(6) E célból a Közösség és Románia 2002. október 23-án egy, az Európa-megállapodáshoz csatolt kiegészítő jegyzőkönyvet írt alá, melyet ettől a naptól kezdődően ideiglenesen alkalmaznak.</p>
        <p>(7) A kiegészítő jegyzőkönyv 2. cikkének értelmében a fent említett időszak meghosszabbításának feltétele, hogy Románia benyújtson a Bizottságnak egy szerkezetátalakítási programot és üzleti terveket, melyek teljesítik az Európa-megállapodás 2. jegyzőkönyve 9. cikkének (4) bekezdésében leírt követelményeket, és amelyeket Románia Állami Támogatást Kezelő Nemzeti Hatósága (Versenytanács) értékelt és jóváhagyott.</p>
        <p>(8) Románia 2004 decemberében benyújtotta a Bizottságnak a szerkezetátalakításra kiírt állami támogatásból részesült vagy részesülő vállalatokra vonatkozó szerkezetátalakítási programot és üzleti terveket.</p>
        <p>(9) A kiegészítő jegyzőkönyv 3. cikke értelmében a fent említett időszak meghosszabbításának feltétele a szerkezetátalakítási program és az üzleti tervek Bizottság általi végleges értékelése.</p>
        <p>(10) A Bizottság elvégezte a Románia által benyújtott szerkezetátalakítási program és üzleti tervek végleges értékelését. Az értékelés rámutat arra, hogy a szerkezetátalakítási program és az üzleti terv végrehajtása rendes piaci körülmények között biztosítja az érintett vállalatok életképességének elérését. Az értékelésből az is kiderül, hogy a tervekben meghatározott szerkezetátalakítási célokra nyújtott állami támogatás összege csak arra korlátozódik, ami szükséges az érintett vállalatok életképességének eléréséhez, és fokozatosan csökkent, majd 2004 végére megszűnt. Az értékelés továbbá tartalmazza a kedvezményezett vállalatok többletkapacitása átfogó racionalizálásának és csökkentésének elérését is. Ezért az értékelés arra következtet, hogy a szerkezetátalakítási program és az üzleti tervek teljesítik az Európa-megállapodás 2. jegyzőkönyve 9. cikkének (4) bekezdésében leírt követelményeket,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>Az egyrészről az Európai Közösségek és azok tagállamai, másrészről Románia közötti társulás létesítéséről szóló Európa-megállapodás 2. jegyzőkönyve 9. cikkének (4) bekezdésében meghatározott időszak meghosszabbításáról készített kiegészítő jegyzőkönyv 2. cikke értelmében a Románia által a Bizottságnak benyújtott szerkezetátalakítási program és üzleti tervek megfelelnek a 2. jegyzőkönyv 9. cikkének (4) bekezdésében leírt követelményeknek.</p>
        <p>2. cikk</p>
        <p>A 2. jegyzőkönyv 9. cikkének (4) bekezdésében leírt rendelkezésekben meghatározott azon időszak, amely alatt Románia az acéltermékek vonatkozásában kivételesen szerkezetátalakítási célokra állami támogatást nyújthat, további nyolc évre meghosszabbításra kerül a kiegészítő jegyzőkönyv 1. cikkének megfelelően 1998. január 1-jétől kezdődően, vagy Románia Európai Unióhoz történő csatlakozásának időpontjáig, attól függően, melyik a korábbi időpont.</p>
      </div>
      <div type="signature">
        <p>Kelt Brüsszelben, 2005. július 18-án.</p>
        <p>a Tanács részéről</p>
        <p>az elnök</p>
        <p>J. Straw</p>
        <p>[1] HL L 357., 1994.12.31., 2. o.</p>
        <p>--------------------------------------------------</p>
      </div>
    </body>
</html>
