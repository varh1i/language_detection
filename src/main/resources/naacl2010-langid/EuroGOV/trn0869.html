<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>AZ EURÓPAI PARLAMENT ÉS A TANÁCS 2002/61/EK IRÁNYELVE</p>
        <p>(2002. július 19.)</p>
        <p>az egyes veszélyes anyagok és készítmények forgalomba hozatalának és felhasználásának korlátozásairól szóló 76/769/EGK tanácsi irányelv tizenkilencedik módosításáról (azoszínezékek)</p>
        <p>AZ EURÓPAI PARLAMENT ÉS AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre, és különösen annak 95. cikkére,</p>
        <p>tekintettel a Bizottság javaslataira [1],</p>
        <p>tekintettel a Gazdasági és Szociális Bizottság véleményére[2],</p>
        <p>a Szerződés 251. cikkében megállapított eljárásnak megfelelően[3],</p>
        <p>mivel:</p>
        <p>(1) A belső piacon folytatott tevékenységnek fokozatosan javítani kell az életminőséget, az egészség védelmét és a fogyasztók biztonságát. Az ezen irányelvben előírt rendelkezések biztosítják az egészség és a fogyasztók védelmének magas szintjét.</p>
        <p>(2) Az egyes azoszínezékeket tartalmazó textil- és bőrtermékek bizonyos arilaminokat bocsáthatnak ki, amelyek rákkeltő kockázatúak lehetnek.</p>
        <p>(3) Egyes tagállamok már elfogadták vagy elfogadni tervezik az azoszínezékekkel kezelt textil- és bőrtermékek felhasználására vonatkozó korlátozásokat, amelyek a belső piac megvalósítását és működését érintik. Szükségszerű a tagállamok jogszabályait ezen a téren közelíteni, következésképpen az egyes veszélyes anyagok és készítmények forgalomba hozatalának és felhasználásának korlátozásaira vonatkozó törvényi, rendeleti és közigazgatási rendelkezések közelítéséről szóló, 1976. július 27-i 76/769/EGK tanácsi irányelv[4] I. mellékletét módosítani.</p>
        <p>(4) A toxicitási, ökotoxicitási és környezetvédelmi tudományos bizottság (CSTEE) a Bizottsággal való konzultációt követően megerősítette, hogy az azoszínezékekkel kezelt textil- és bőrtermékek okozta rákkockázat aggodalomra ad okot.</p>
        <p>(5) Az emberi egészség védelme érdekében a veszélyes azoszínezékek felhasználását és néhány, ilyen színezékkel kezelt áru forgalomba hozatalát meg kell tiltani.</p>
        <p>(6) Az újrafeldolgozott rostokból gyártott textiltermékekben a 76/769/EGK irányelv mellékletének 43. pontjában felsorolt aminok legmagasabb mértéke 70 ppm. Ezt a 2005. január 1-jéig tartó átmeneti időszakra kell alkalmazni, ha az aminokat az ugyanazon rostok korábbi színezéséből származó maradványok bocsátották ki. Ez lehetővé teszi a textilek újrahasznosítását, mely általánosan hasznos a környezet számára.</p>
        <p>(7) Ezen irányelv alkalmazásához összehangolt vizsgálati módszerekre van szükség. A Bizottság a 76/769/EGK irányelv 2a. cikkével összhangban megállapítja a módszereket. A vizsgálati módszereket lehetőleg európai szinten kell kifejleszteni, adott esetben az Európai Szabványügyi Bizottság (CEN) által.</p>
        <p>(8) A vizsgálati módszereket, beleértve a 4-amino-azobenzol-elemzés vizsgálati módszereit is, az új tudományos ismeretek figyelembevételével kell felülvizsgálni.</p>
        <p>(9) Az új tudományos ismeretek figyelembevételével az egyes azoszínezékekre vonatkozó rendelkezéseket felül kell vizsgálni, különösen azt, hogy az ezen irányelv által nem érintett egyéb anyagokra, valamint az egyéb aromás aminokra kiterjesztik-e ezen irányelv hatályát. Külön figyelmet kell fordítani a gyermekekre vonatkozó lehetséges kockázatokra.</p>
        <p>(10) Ez az irányelv nem sérti a Közösség egyéb, a 89/391/EGK[5] tanácsi irányelvben és az azon alapuló egyedi irányelvekben, különösen a 90/394/EGK[6] tanácsi irányelvben és a 98/24/EK irányelvben[7] megállapított, a munkavállalók védelmének minimumkövetelményeire vonatkozó jogszabályokat,</p>
        <p>ELFOGADTA EZT AZ IRÁNYELVET:</p>
        <p>1. cikk</p>
        <p>A 76/769/EGK irányelv I. melléklete ezen irányelv mellékletének megfelelően módosul.</p>
        <p>2. cikk</p>
        <p>A Bizottság a 76/769/EGK irányelv I. mellékletének 43. pontja alkalmazására vonatkozó vizsgálati módszereket az irányelv 2a. cikkében megállapított eljárással összhangban fogadja el.</p>
        <p>3. cikk</p>
        <p>(1) A tagállamok 2003. szeptember 11-éig elfogadják és kihirdetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek. A tagállamok erről haladéktalanul értesítik a Bizottságot.</p>
        <p>Ezeket a rendelkezéseket 2003. szeptember 11-től alkalmazzák.</p>
        <p>(2) Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.</p>
        <p>4. cikk</p>
        <p>Ez az irányelv az Európai Közösségek Hivatalos Lapjában való kihirdetésének napján lép hatályba.</p>
        <p>5. cikk</p>
        <p>Ennek az irányelvnek a tagállamok a címzettjei.</p>
      </div>
      <div type="signature">
        <p>Kelt Brüsszelben, 2002. július 19-én.</p>
        <p>az Európai Parlament részéről az elnök P. COX a Tanács részéről az elnök T. PEDERSEN</p>
      </div>
      <div type="annex">
        <p>MELLÉKLET</p>
        <p>A 76/769/EGK irányelv I. melléklete a következőképpen módosult:</p>
        <p>1. A következő ponttal egészül ki:</p>
        <p>%quot%43. Azoszínezékek 1. Azok az azoszínezékek, amelyek esetében az ezen irányelv 2a. cikkének megfelelően megállapított vizsgálati módszer szerint egy vagy több azocsoport reduktív lehasadása által a késztermékekbe, vagy azok festett részeibe egy vagy több, a függelékben felsorolt aromás amin szabadul fel kimutatható koncentrációban, azaz 30 ppm felett, nem használhatók fel olyan textil- vagy bőrtermékekben, amelyek közvetlenül és tartósan érintkeznek az emberi bőrrel vagy szájüreggel, mint például: - ruházati cikkek, ágynemű, törülköző, póthaj, paróka, kalapok, pelenka és egyéb egészségügyi cikkek, hálózsák, - lábbelik, kesztyűk, karóraszíj, kézitáskák, pénztárcák/levéltárcák, aktatáskák, székhuzat, nyakban viselt erszények, - textil- vagy bőrjátékok, vagy textil vagy bőr ruhadarabokat viselő játékok, - a végfelhasználó általi használatra szánt fonalak és szövetek. 2. Továbbá nem lehet forgalomba hozni az előző 1. pontban említett textil- és bőrtermékeket, ha azok nem felelnek meg az ott meghatározott követelményeknek. Ettől eltérően, ezt a rendelkezést 2005. január 1-jéig nem kell alkalmazni az újrafelhasznált rostokból készült textilárukra, ha az aminokat az ugyanazon rostok korábbi színezéséből származó maradvány bocsátotta ki, és ha a felsorolt aminok kibocsátása 70 ppm alatti koncentrációban történik. 3. A Bizottság az új tudományos ismeretek fényében legkésőbb 2005. szeptember 11-ig felülvizsgálja az azoszínezékekre vonatkozó rendelkezéseket.%quot%</p>
        <p>2. A melléklet a következő ponttal egészül ki:</p>
        <p>43. pont - Azoszínezékek</p>
        <p>Az aromás aminok jegyzéke</p>
        <p>CAS-szám Indexszám EK-szám Anyagok</p>
        <p>1 92-67-1 612-072-00-6 202-177-1 bifenil-4-il-amin 4-amino-bifenil xenil-amin</p>
        <p>2 92-87-5 612-042-00-2 202-199-1 benzidin</p>
        <p>3 95-69-2 202-441-6 4-klór-o-toluidin</p>
        <p>4 91-59-8 612-022-00-3 202-080-4 2-naftil-amin</p>
        <p>5 97-56-3 611-006-00-3 202-591-2 o-amino-azotoluol 4-amino-2',3-dimetil-azobenzol 4-o-tolilazo-o-toluidin</p>
        <p>6 99-55-8 202-765-8 5-nitro-o-toluidin</p>
        <p>7 106-47-8 612-137-00-9 203-401-0 4-klóranilin</p>
        <p>8 615-05-4 210-406-1 4-metoxi-m-fenilén-diamin</p>
        <p>9 101-77-9 612-051-00-1 202-974-4 4,4'-metilén-dianilin 4,4'-diamino-difenil-metán</p>
        <p>10 91-94-1 612-068-00-4 202-109-0 3,3'-diklór-benzidin 3,3'-diklór-bifenil-4,4'-ilén-diamin</p>
        <p>11 119-90-4 612-036-00-X 204-355-4 3,3'-dimetoxi-benzidin-o-dianizidin</p>
        <p>12 119-93-7 612-041-00-7 204-358-0 3,3'-dimetil-benzidin 4,4'-bi-o-toluidin</p>
        <p>13 838-88-0 612-085-00-7 212-658-8 4,4'-metilén-di-o-toluidin</p>
        <p>14 120-71-8 204-419-1 6-metoxi-m-toluidin p-krezidin</p>
        <p>15 101-14-4 612-078-00-9 202-918-9 4,4'-metilén-bisz(2-klóranilin) 2,2'-diklór-4,4'-metilén-dianilin</p>
        <p>16 101-80-4 202-977-0 4,4'-oxi-dianilin</p>
        <p>17 139-65-1 205-370-9 4,4'-tio-dianilin</p>
        <p>18 95-53-4 612-091-00-X 202-429-0 o-toluidin 2-aminotoluol</p>
        <p>19 95-80-7 612-099-00-3 202-453-1 4-metil-m-fenilén-diamin</p>
        <p>20 137-17-7 205-282-0 2,4,5-trimetil-anilin</p>
        <p>21 90-04-0 612-035-00-4 201-963-1 o-anizidine 2-metoxianilin</p>
        <p>22 60-09-3 611-008-00-4 200-453-6 4-amino-azobenzol%quot%</p>
        <p>[1] HL C 89. E., 2000.3.28., 67. o. és HL C 96. E., 2001.3.27., 269. o.</p>
        <p>[2] HL C 204., 2000.7.18., 90. o.</p>
        <p>[3] Az Európai Parlament 2000. szeptember 7-i véleménye (HL C 135., 2001.5.7., 257. o.), a Tanács 2002. február 18-i közös álláspontja (HL 119. E, 2002.5.22., 7. o.) és az Európai Parlament 2002. június 11-i határozata (a Hivatalos Lapban még nem tették közzé).</p>
        <p>[4] HL L 262., 1976.9.27., 201. o. A legutóbb a 2001/91/EK bizottsági irányelvvel (HL L 286., 2001.10.30., 27. o.) módosított irányelv.</p>
        <p>[5] HL L 183., 1989.6.29., 1. o.</p>
        <p>[6] HL L 196., 1990.7.26., 1. o. A legutóbb az 1999/38/EK irányelvvel (HL L 138., 1999.6.1., 66. o.) módosított irányelv.</p>
        <p>[7] HL L 131., 1998.5.5., 11. o.</p>
      </div>
    </body>
</html>
