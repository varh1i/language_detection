<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%126/2005 della Commissione, del 27 gennaio 2005, che fissa i massimali per il finanziamento delle azioni intese a migliorare la qualit%agrave% della produzione oleicola per il ciclo di produzione 2005/2006 e che deroga all%rsquo%articolo 3, paragrafo 3, del regolamento (CE) n.%nbsp%528/1999</head>
      <div type="body">
        <p>Regolamento (CE) n. 126/2005 della Commissione</p>
        <p>del 27 gennaio 2005</p>
        <p>che fissa i massimali per il finanziamento delle azioni intese a migliorare la qualità della produzione oleicola per il ciclo di produzione 2005/2006 e che deroga all’articolo 3, paragrafo 3, del regolamento (CE) n. 528/1999</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento n. 136/66/CEE del Consiglio, del 22 settembre 1966, relativo all’attuazione di un’organizzazione comune dei mercati nel settore dei grassi [1],</p>
        <p>visto il regolamento (CE) n. 528/1999 della Commissione, del 10 marzo 1999, recante misure intese a migliorare la qualità della produzione oleicola [2], in particolare l’articolo 3, paragrafo 2,</p>
        <p>considerando quanto segue:</p>
        <p>(1) Il regolamento (CE) n. 528/1999 stabilisce, per ogni Stato membro e per ogni ciclo di produzione di 12 mesi decorrente dal 1o maggio, le modalità di finanziamento delle azioni intese a migliorare la qualità della produzione oleicola e il relativo impatto sull’ambiente.</p>
        <p>(2) Per la campagna di commercializzazione 2003/2004, il regolamento (CE) n. 1807/2004 della Commissione [3] fissa a 2714450 tonnellate la produzione stimata di olio d’oliva, inclusa la produzione stimata di olive da tavola espressa in equivalente olio d’oliva. Detta stima corrisponde a 343356 tonnellate per la Grecia, 1591330 tonnellate per la Spagna, 3335 tonnellate per la Francia, 741956 tonnellate per l’Italia e 34473 tonnellate per il Portogallo. La trattenuta sull’aiuto alla produzione per tale campagna di commercializzazione dell’olio di oliva serve come base per il finanziamento delle azioni intese a migliorare la qualità del ciclo di produzione che inizia il 1o maggio 2004.</p>
        <p>(3) Occorre fissare i massimali di finanziamento per le azioni che possono essere rimborsate dal Fondo europeo agricolo di orientamento e garanzia, sezione Garanzia.</p>
        <p>(4) Le azioni previste hanno costi minimi relativamente stabili e quindi per alcuni Stati membri il massimale del finanziamento totale di cui all’articolo 3, paragrafo 3, del regolamento (CE) n. 528/1999 può risultare insufficiente. Occorre stabilire limiti adeguati per questi casi.</p>
        <p>(5) Le misure previste dal presente regolamento sono conformi al parere del comitato di gestione per i grassi,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Per il ciclo di produzione compreso tra il 1o maggio 2005 e il 30 aprile 2006, i massimali di finanziamento per le azioni di cui all’articolo 3, paragrafo 2, primo comma, del regolamento (CE) n. 528/1999 sono i seguenti:</p>
        <p>+++++ TABLE +++++</p>
        <p>Articolo 2</p>
        <p>In deroga all’articolo 3, paragrafo 3, del regolamento (CE) n. 528/1999, il contributo finanziario nazionale complementare, per gli Stati membri il cui massimale di finanziamento previsto all’articolo 1 non supera 100000 EUR, può ammontare al massimo a 250000 EUR.</p>
        <p>Articolo 3</p>
        <p>Il presente regolamento entra in vigore il settimo giorno successivo alla pubblicazione nella Gazzetta ufficiale dell’Unione europea.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 27 gennaio 2005.</p>
        <p>Per la Commissione</p>
        <p>Mariann Fischer Boel</p>
        <p>Membro della Commissione</p>
        <p>--------------------------------------------------</p>
        <p>[1] GU 172 del 30.9.1966, pag. 3025/66. Regolamento modificato da ultimo dal regolamento (CE) n. 865/2004 (GU L 161 del 30.4.2004, pag. 97).</p>
        <p>[2] GU L 62 dell’11.3.1999, pag. 8. Regolamento modificato da ultimo dal regolamento (CE) n. 629/2003 (GU L 92 del 9.4.2003, pag. 3).</p>
        <p>[3] GU L 318 del 19.10.2004, pag. 13.</p>
      </div>
    </body>
</html>
