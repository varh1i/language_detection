<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>Directiva Comisiei 2003/80/CE</p>
        <p>din 5 septembrie 2003</p>
        <p>de stabilire, în anexa VIIIa la Directiva Consiliului 76/768/CEE, a unui simbol pentru termenul de valabilitate al produselor cosmetice</p>
        <p>(Text cu relevanţă pentru SEE)</p>
        <p>COMISIA COMUNITĂŢILOR EUROPENE,</p>
        <p>Având în vedere Tratatul de instituire a Comunităţii Europene,</p>
        <p>Având în vedere Directiva Consiliului 76/768/CEE din 27 iulie 1976 privind apropierea legislaţiilor statelor membre referitoare la produsele cosmetice1, modificată ultima dată de Directiva Parlamentului European şi a Consiliului 2003/15/CE2,</p>
        <p>Având în vedere Directiva 2003/15/CE, în special art. 1 alin. (11),</p>
        <p>Întrucât:</p>
        <p>(1) Pentru a îmbunătăţi informaţiile oferite consumatorilor, este necesar ca produsele cosmetice să fie însoţite de indicaţii mai precise cu privire la termenul lor de valabilitate.</p>
        <p>(2) Pentru produsele cosmetice cu o durată de depozitare de minim treizeci de luni, este necesară indicarea perioadei de timp de la deschidere în care produsul poate fi utilizat fără a constitui nici un pericol pentru consumator.</p>
        <p>(3) În acest scop, la art. 6 alin. (1) lit. (c) din Directiva Consiliului 76/768/CEE este prevăzut un simbol urmat de această perioadă (exprimată în luni şi/sau ani).</p>
        <p>(4) Măsurile prevăzute în prezenta directivă sunt conforme cu avizul Comitetului permanent pentru produse cosmetice,</p>
        <p>ADOPTĂ PREZENTA DIRECTIVĂ:</p>
        <p>Articolul 1</p>
        <p>Anexa VIIIa la Directiva 76/768/CEE include simbolul care figurează în anexa la prezenta directivă.</p>
        <p>Articolul 2</p>
        <p>Statele membre pun în aplicare dispoziţiile legale, de reglementare şi administrative necesare aducerii la îndeplinire a prezentei directive până la data de 11 septembrie 2004. Ele comunică imediat Comisiei texul acestor prevederi, precum şi un tabel de corespondenţă între aceste prevederi şi prezenta directivă.</p>
        <p>Când statele membre adoptă aceste dispoziţii, ele conţin o trimitere la prezenta directivă sau sunt însoţite de o asemenea trimitere în momentul publicării lor oficiale. Statele membre stabilesc modalitatea de efectuare a acestei trimiteri.</p>
        <p>Articolul 3</p>
        <p>Prezenta directivă intră în vigoare în ziua a treia de la publicarea în Jurnalul Oficial al Uniunii Europene.</p>
        <p>Articolul 4</p>
        <p>Prezenta directivă se adresează statelor membre.</p>
      </div>
      <div type="signature">
        <p>Adoptată la Bruxelles, 5 septembrie 2003.</p>
        <p>Pentru Comisie</p>
        <p>Erkki LIIKANEN</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>Simbol care reprezintă o cutie de cremă deschisă, conform dispoziţiilor cuprinse în art. 6 alin. (1) lit. (c) din Directiva Consiliului 76/768/CEE1.</p>
        <p>1 JO L 262, 27.09.1976, p. 169.</p>
        <p>2 JO L 66, 11.03.2003, p. 26.</p>
        <p>1 JO L 262, 27.09.1976, p. 169. Directiva modificată ultima dată de art. 1 alin. (3) din Directiva 2003/15/CE.</p>
      </div>
    </body>
</html>
