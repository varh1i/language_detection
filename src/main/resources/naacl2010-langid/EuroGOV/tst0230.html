<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Yhteisöjen tuomioistuimen tuomio, (suuri jaosto) 15 päivänä marraskuuta 2005 , asiassa C-320/03: Euroopan yhteisöjen komissio vastaan Itävallan tasavalta (Jäsenyysvelvoitteiden noudattamatta jättäminen — EY 28-EY 30 artikla — Tavaroiden vapaa liikkuvuus — Asetuksen (ETY) N:o 881/92 1 ja 3 artikla — Asetuksen (ETY) N:o 3118/93 1 ja 6 artikla — Kuljetukset — Tiettyjä tavaroita kuljettavia yli 7,5 tonnia painavia kuorma-autoja koskeva alakohtainen liikennöintikielto — Ilmanlaatu — Kansanterveyden ja ympäristön suojelu — Suhteellisuusperiaate)</head>
      <div type="body">
        <p>Yhteisöjen tuomioistuimen tuomio,</p>
        <p>(suuri jaosto)</p>
        <p>15 päivänä marraskuuta 2005,</p>
        <p>asiassa C-320/03: Euroopan yhteisöjen komissio vastaan Itävallan tasavalta [1]</p>
        <p>Asiassa C-320/03, jossa on kyse EY 226 artiklaan perustuvasta jäsenyysvelvoitteiden noudattamatta jättämistä koskevasta kanteesta, joka on nostettu 24.7.2003, Euroopan yhteisöjen komissio (asiamiehinään C. Schmidt, W. Wils ja G. Braun), jota tukevat Saksan liittotasavalta (asiamiehinään W. D. Plessing ja A. Tiemann, avustajanaan Rechtsanwalt T. Lübbig), Italian tasavalta (asiamiehenään I. M. Braguglia, avustajanaan avvocato dello Stato G. De Bellis) ja Alankomaiden kuningaskunta (asiamiehenään H. G. Sevenster), vastaan Itävallan tasavalta, (asiamiehinään E. Riedl ja H. Dossi), yhteisöjen tuomioistuin (suuri jaosto), toimien kokoonpanossa: presidentti V. Skouris, jaostojen puheenjohtajat P. Jann, C. W. A. Timmermans, A. Rosas ja K. Schiemann sekä tuomarit R. Schintgen (esittelevä tuomari), J. N. Cunha Rodrigues, R. Silva de Lapuerta, K. Lenaerts, P. Kūris, E. Juhász, G. Arestis ja A. Borg Barthet, julkisasiamies: L. A. Geelhoed, kirjaaja: hallintovirkamies K. Sztranc, on antanut 15.11.2005 tuomion, jonka tuomiolauselma on seuraava:</p>
        <p>1) Itävallan tasavalta ei ole noudattanut EY 28 ja EY 29 artiklan mukaisia velvoitteitaan, koska se on määrännyt yli 7,5 tonnia painaville tiettyjä tavaroita kuljettaville kuorma-autoille Inn-laaksossa sijaitsevalla moottoritien A 12 tieosuudella liikennöintikiellon, josta on säädetty 27.5.2003 annetussa Verordnung des Landeshauptmanns von Tirol, mit der auf der A 12 Inntalautobahn verkehrsbeschränkende Maßnahmen erlassen werden (sektorales Fahrverbot) — nimisessä asetuksessa (Tirolin pääministerin asetus liikennettä rajoittavista toimenpiteistä A 12 -moottoritiellä Inn-laaksossa (alakohtainen liikennöintikielto)).</p>
        <p>2) Kanne hylätään muilta osin.</p>
        <p>3) Itävallan tasavalta velvoitetaan korvaamaan oikeudenkäyntikulut.</p>
        <p>4) Saksan liittotasavalta, Italian tasavalta ja Alankomaiden kuningaskunta vastaavat omista oikeudenkäyntikuluistaan.</p>
        <p>[1] EUVL C 226, 20.9.2003.</p>
        <p>--------------------------------------------------</p>
      </div>
    </body>
</html>
