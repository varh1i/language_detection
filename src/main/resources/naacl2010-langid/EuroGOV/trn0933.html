<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 465/2005/EK rendelete (2005. m%aacute%rcius 22.) a 729/70/EGK tan%aacute%csi rendeletnek az EMOGA Garanciar%eacute%szlege sz%aacute%mlaelsz%aacute%mol%aacute%si elj%aacute%r%aacute%sa tekintet%eacute%ben t%ouml%rt%eacute%nő alkalmaz%aacute%s%aacute%ra vonatkoz%oacute% r%eacute%szletes szab%aacute%lyok meg%aacute%llap%iacute%t%aacute%s%aacute%r%oacute%l sz%oacute%l%oacute% 1663/95/EK rendelet m%oacute%dos%iacute%t%aacute%s%aacute%r%oacute%l</head>
      <div type="body">
        <p>A Bizottság 465/2005/EK rendelete</p>
        <p>( 2005. március 22.)</p>
        <p>a 729/70/EGK tanácsi rendeletnek az EMOGA Garanciarészlege számlaelszámolási eljárása tekintetében történő alkalmazására vonatkozó részletes szabályok megállapításáról szóló 1663/95/EK rendelet módosításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a közös agrárpolitika finanszírozásáról szóló, 1999. május 17-i 1258/1999/EK tanácsi rendeletre [1] és különösen annak 4. cikke (8) bekezdésére,</p>
        <p>mivel:</p>
        <p>(1) Az 1663/95/EK bizottsági rendelet [2] különösen a tagállamok kifizető ügynökségeire alkalmazandó akkreditációs feltételekre vonatkozó iránymutatásokat írja elő.</p>
        <p>(2) Az Európai Mezőgazdasági Orientációs és Garanciaalap (EMOGA) Garanciarészlege kiadásainak ellenőrzése elsősorban a tagállamok felelőssége. Ennek a feladatnak a teljesítése során a tagállamoknak biztosítaniuk kell azt, hogy a kifizető ügynökségek információs rendszerének biztonsága magas szintű legyen. Ebből a célból az információs rendszerek biztonságát szavatoló eljárásokat kell alkalmazni a kifizető ügynökség első akkreditációjakor és azt követően is.</p>
        <p>(3) A számlaelszámolási eljárás során a Bizottság csak akkor tudja meghatározni a fő számlán a Garanciarészleg terhére írandó teljes kiadást, ha kellő biztosíték áll rendelkezésére, hogy a nemzeti szinten folyó ellenőrzések, beleértve a kifizető ügynökségek információs rendszereinek biztonságára irányuló ellenőrzéseket is, megfelelőek és átláthatóak. Ennek érdekében rendelkezést kell hozni egy olyan biztonsági nyilatkozatra vonatkozóan, amelyet a tanúsító testületek a nemzetközileg elfogadott biztonsági szabványok alapján az éves elszámolásokról szóló igazolás keretében dolgoznak ki.</p>
        <p>(4) A tagállamoknak elegendő időt kell biztosítani ahhoz, hogy a kifizető ügynökségek információs rendszereinek biztonságára vonatkozó nyilatkozat megtételéhez szükséges belső szabályokat és eljárásokat elfogadják.</p>
        <p>(5) Rendelkezni kell arról is, hogy a kifizető ügynökségek az elszámolásokat és minden ahhoz tartozó dokumentumot elektronikus formátumban továbbíthassanak a Bizottságnak az információelemzés egyszerűsítése érdekében.</p>
        <p>(6) Egyre elterjedtebb az a gyakorlat, mely szerint az információs rendszerek igazgatását harmadik félre bízzák, és a kifizető ügynökségeknek is meg kell adni a lehetőséget ilyen jellegű feladatátruházásokra az engedélyezési feladatok és/vagy a műszaki tevékenység átruházásához hasonló feltételek mellett.</p>
        <p>(7) Az 1663/95/EK rendeletet ezért ennek megfelelően kell módosítani.</p>
        <p>(8) Az e rendeletben előírt intézkedések összhangban vannak az Alap bizottságának véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az 1663/95/EK rendelet a következőképpen módosul:</p>
        <p>1. Az 1. cikk a következőképpen módosul:</p>
        <p>a) a (3) bekezdés második albekezdésének második mondatában a "számítógépes rendszerek biztonsága" helyébe az "információs rendszerek biztonsága" lép;</p>
        <p>b) a (7) bekezdés első albekezdése a következő francia bekezdéssel egészül ki:</p>
        <p>"— az információs rendszerek biztonságára vonatkozó rendelkezések".</p>
        <p>2. A 3. cikk (1) bekezdése a következő albekezdésekkel egészül ki:</p>
        <p>"Legkésőbb a 2008-as költségvetési évtől kezdődően a tanúsító testületnek a harmadik albekezdésben említett időpontot megelőzően nyilatkoznia kell továbbá a kifizető ügynökségek által az információs rendszerek tekintetében alkalmazott biztonsági intézkedésekről. A nyilatkozatnak az e rendelet melléklete 6. pontjának vi. alpontjában említett, az adott költségvetési évben alkalmazott, választott, nemzetközileg elfogadott biztonsági szabványokon kell alapulnia, amelyek a biztonsági intézkedések alapjául szolgálnak és jelzik, hogy mely tényleges biztonsági intézkedések voltak érvényben az adott költségvetési évben. A kifizető ügynökség információs rendszerének biztonságáról megszövegezett első nyilatkozatban tárgyalt évet megelőző költségvetési évek vonatkozásában a tanúsító testület észrevételeiről készített jelentésében megjegyzéseket tehet, és egy értékelő rendszer segítségével átmeneti következtetéseket vonhat le a kifizető ügynökség által az információs rendszer tekintetében alkalmazott biztonsági intézkedésekről. A jelentésnek az e rendelet melléklete 6. pontjának vi. alpontjában említett, az adott költségvetési évben alkalmazott, választott, nemzetközileg elfogadott biztonsági szabványokon kell alapulnia, amelyek a biztonsági intézkedések alapjául szolgálnak, és jelzik, hogy az adott költségvetési évben milyen mértékben voltak érvényben hatékony biztonsági intézkedések."</p>
        <p>3. A 4. cikk (2) bekezdése helyébe a következő szöveg lép:</p>
        <p>"(2) Az (1) bekezdésben említett dokumentumokat és elszámolási információkat a vonatkozó költségvetési év végét követő év február 10-ig kell a Bizottságnak elküldeni. Az (1) bekezdés a) és b) pontjában említett dokumentumokat egy másolati példánnyal és egy elektronikus példánnyal kiegészítve kell elküldeni."</p>
        <p>4. A melléklet ezen rendelet mellékletének megfelelően módosul.</p>
        <p>2. cikk</p>
        <p>Ez a rendelet az Európai Unió Hivatalos Lapjában való közzétételét követő hetedik napon lép hatályba.</p>
        <p>Először a 2004. október 16-án kezdődő költségvetési év vonatkozásában alkalmazandó.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2005. március 22-én.</p>
        <p>a Bizottság részéről</p>
        <p>Mariann Fischer Boel</p>
        <p>a Bizottság tagja</p>
        <p>[1] HL L 160., 1999.6.26., 103. o.</p>
        <p>[2] HL L 158., 1995.7.8., 6. o. A legutóbb a 2025/2001/EK rendelettel módosított rendelet (HL L 274., 2001.10.17., 3. o.).</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>Az 1663/95/EK rendelet melléklete a következőképpen módosul:</p>
        <p>1. A 2. pont iii. alpontjának helyébe a következő lép:</p>
        <p>"iii. A kifizetések elszámolása: ennek a funkciónak az a célja, hogy az ügynökség EMOGA-kiadásainak nyilvántartására elkülönített könyveibe bejegyezzék a kifizetéseket, amely könyvek rendszerint információs rendszerek, valamint az, hogy rendszeres összesítéseket készítsenek a kiadásokról, beleértve az Európai Bizottságnak benyújtandó havi és éves kimutatásokat is. A könyvek tartalmazzák az Alap által finanszírozott eszközöket is, különösen az intervenciós készleteket, el nem számolt előlegeket és az adósokat."</p>
        <p>2. A 4. pont bevezető mondatában az "és/vagy műszaki tevékenység" szavak helyébe a "műszaki tevékenység és/vagy információs rendszerek igazgatása" szavak lépnek.</p>
        <p>3. A 6. pont vi. alpontjának helyébe a következő lép:</p>
        <p>"vi. Az információs rendszerek biztonságának az alábbi, nemzetközileg elfogadott szabványok vonatkozó költségvetési évben alkalmazott változatában meghatározott feltételeken kell alapulnia:</p>
        <p>- International Standards Organisation 17799/British Standard 7799: Code of practice for Information Security Management (BS ISO/IEC 17799),</p>
        <p>- Bundesamt fuer Sicherheit in der Informationstechnik: IT-Grundschutzhandbuch/IT Baseline Protection Manual (BSI),</p>
        <p>- Information Systems Audit and Control Foundation: Control Objectives for Information and related Technology (COBIT).</p>
        <p>A kifizető ügynökség kiválaszt egyet az első albekezdésben említett nemzetközi szabványok közül, amely információs rendszere biztonságának alapjául szolgál.</p>
        <p>A biztonsági intézkedéseket hozzá kell igazítani minden egyes kifizető ügynökség hivatali struktúrájához, személyzeti és technológiai környezetéhez. A pénzügyi és technológiai ráfordításoknak arányban kell állniuk a fellépő aktuális kockázattal."</p>
        <p>--------------------------------------------------</p>
      </div>
    </body>
</html>
