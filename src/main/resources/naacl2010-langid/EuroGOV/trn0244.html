<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n. 1454/2000 della Commissione, del 3 luglio 2000, che modifica il regolamento (CE) n. 2316/1999 per quanto riguarda le superfici di base regionali applicabili nell'ambito del regime di sostegno a favore dei coltivatori di taluni seminativi istituito dal regolamento (CE) n. 1251/1999 del Consiglio</head>
      <div type="body">
        <p>Regolamento (CE) n. 1454/2000 della Commissione</p>
        <p>del 3 luglio 2000</p>
        <p>che modifica il regolamento (CE) n. 2316/1999 per quanto riguarda le superfici di base regionali applicabili nell'ambito del regime di sostegno a favore dei coltivatori di taluni seminativi istituito dal regolamento (CE) n. 1251/1999 del Consiglio</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 1251/1999 del Consiglio, del 17 maggio 1999, che istituisce un regime di sostegno a favore dei coltivatori di taluni seminativi(1), modificato dal regolamento (CE) n. 2704/1999(2), in particolare l'articolo 9,</p>
        <p>considerando quanto segue:</p>
        <p>(1) Il regolamento (CE) n. 2316/1999 della Commissione(3) fissa le superfici di base regionali applicabili nell'ambito del regime di sostegno a favore dei coltivatori di taluni seminativi.</p>
        <p>(2) Ai sensi del regolamento (CE) n. 1017/94 del Consiglio, del 26 aprile 1994, concernente la riconversione di terre attualmente destinate ai seminativi alla produzione estensiva di bestiame in Portogallo(4), modificato dal regolamento (CE) n. 1461/95(5), sono state presentate domande di riconversione per 6884 ettari. Occorre pertanto adeguare la superficie di base.</p>
        <p>(3) In seguito ad una domanda presentata dai Paesi Bassi, è necessario fissare nuove superfici di base, conformemente al piano di regionalizzazione di tale Stato membro, senza tuttavia modificarne la superficie di base totale.</p>
        <p>(4) Occorre pertanto modificare il regolamento (CE) n. 2316/1999.</p>
        <p>(5) Le misure previste dal presente regolamento sono conformi al parere del comitato di gestione per i cereali,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>All'allegato VI del regolamento (CE) n. 2316/1999 le superfici di base che figurano alle rubriche %quot%Portogallo%quot% e %quot%Paesi Bassi%quot% sono sostituite dalle superfici di base indicate nell'allegato del presente regolamento.</p>
        <p>Articolo 2</p>
        <p>Il presente regolamento entra in vigore il settimo giorno successivo alla pubblicazione nella Gazzetta ufficiale delle Comunità europee.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 3 luglio 2000.</p>
        <p>Per la Commissione</p>
        <p>Franz Fischler</p>
        <p>Membro della Commissione</p>
        <p>(1) GU L 160 del 26.6.1999, pag. 1.</p>
        <p>(2) GU L 327 del 21.12.1999, pag. 12.</p>
        <p>(3) GU L 280 del 30.10.1999, pag. 43.</p>
        <p>(4) GU L 112 del 3.5.1994, pag. 2.</p>
        <p>(5) GU L 144 del 28.6.1995, pag. 4.</p>
      </div>
      <div type="annex">
        <p>ALLEGATO</p>
        <p>%gt%SPAZIO PER TABELLA%gt%</p>
      </div>
    </body>
</html>
