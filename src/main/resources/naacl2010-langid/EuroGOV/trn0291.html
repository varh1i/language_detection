<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2001/423/CE: Decisione della Commissione, del 22 maggio 2001, relativa alle modalità di pubblicazione o diffusione dei dati statistici raccolti in virtù della direttiva 95/64/CE del Consiglio concernente la rilevazione statistica dei trasporti di merci e di passeggeri via mare (Testo rilevante ai fini del SEE) [notificata con il numero C(2001) 1456]</head>
      <div type="body">
        <p>Decisione della Commissione</p>
        <p>del 22 maggio 2001</p>
        <p>relativa alle modalità di pubblicazione o diffusione dei dati statistici raccolti in virtù della direttiva 95/64/CE del Consiglio concernente la rilevazione statistica dei trasporti di merci e di passeggeri via mare</p>
        <p>[notificata con il numero C(2001) 1456]</p>
        <p>(Testo rilevante ai fini del SEE)</p>
        <p>(2001/423/CE)</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>vista la direttiva 95/64/CE del Consiglio concernente la rilevazione statistica dei trasporti di merci e di passeggeri via mare(1), modificata dalla decisione 2000/363/CE della Commissione(2), in particolare gli articoli 9 e 12,</p>
        <p>considerando quanto segue:</p>
        <p>(1) In virtù dell'articolo 9 della direttiva 95/64/CE, la Commissione diffonde dati statistici appropriati con frequenza simile a quella delle trasmissioni dei risultati.</p>
        <p>(2) La diffusione dei dati deve tenere conto delle disposizioni relativi al segreto statistico stabilite dal regolamento (CEE, Euratom) n. 1588/90 del Consiglio(3) e dal regolamento (CE) n. 322/97(4).</p>
        <p>(3) I provvedimenti di cui alla presente decisione sono conformi al parere del comitato del programma statistico istituito dalla decisione 89/382/CEE Euratom del Consiglio(5),</p>
        <p>HA ADOTTATO LA PRESENTE DECISIONE:</p>
        <p>Articolo 1</p>
        <p>Obiettivo</p>
        <p>L'obiettivo della presente decisione è di stabilire le modalità di pubblicazione o diffusione da parte della Commissione dei dati raccolti ai sensi della direttiva 95/64/CE nel quadro della politica generale di diffusione delle informazioni nel campo statistico.</p>
        <p>Articolo 2</p>
        <p>Periodicità</p>
        <p>La periodicità della pubblicazione o diffusione è comparabile a quella della trasmissione dei risultati. I dati trimestrali sono diffusi o pubblicati entro cinque mesi dalla data di ricevimento dagli Stati membri. I dati annuali sono diffusi o pubblicati entro otto mesi dalla data di ricevimento dagli Stati membri.</p>
        <p>Articolo 3</p>
        <p>Segreto statistico</p>
        <p>La diffusione o pubblicazione di dati statistici raccolti ai sensi della direttiva 95/64/CE è conforme alle disposizioni del regolamento (CEE, Euratom) n. 1588/90 e del regolamento (CE) n. 322/97.</p>
        <p>Articolo 4</p>
        <p>Livello di dettaglio dei dati diffusi</p>
        <p>Finché la Commissione non adotta un'altra decisione conforme alla procedura stabilita dall'articolo 13 della direttiva 95/64/CE, il massimo livello di dettaglio con cui possono essere pubblicati i dati corrisponde al porto di partenza e destinazione delle zone costiere marittime. La Commissione ha tuttavia la facoltà di pubblicare i dati ad un livello più aggregato se la qualità e/o la completezza delle informazioni non sono appropriati a quel livello di dettaglio.</p>
        <p>Articolo 5</p>
        <p>Gli Stati membri sono destinatari della presente decisione.</p>
      </div>
      <div type="signature">
        <p>Fatto a Bruxelles, il 22 maggio 2001.</p>
        <p>Per la Commissione</p>
        <p>Pedro Solbes Mira</p>
        <p>Membro della Commissione</p>
        <p>(1) GU L 320 del 30.12.1995, pag. 25.</p>
        <p>(2) GU L 132 del 5.6.2000, pag. 1.</p>
        <p>(3) GU L 151 del 15.6.1990, pag. 1.</p>
        <p>(4) GU L 52 del 22.2.1997, pag. 1.</p>
        <p>(5) GU L 181 del 28.6.1989, pag. 47.</p>
      </div>
    </body>
</html>
