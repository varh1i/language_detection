<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Besluit 2005/784/GBVB van de Raad van 7 november 2005 tot verlenging en wijziging van Besluit 1999/730/GBVB met het oog op een bijdrage van de Europese Unie aan de bestrijding van de destabiliserende accumulatie en verspreiding van handvuurwapens en lichte wapens in Cambodja</head>
      <div type="body">
        <p>Besluit 2005/784/GBVB van de Raad</p>
        <p>van 7 november 2005</p>
        <p>tot verlenging en wijziging van Besluit 1999/730/GBVB met het oog op een bijdrage van de Europese Unie aan de bestrijding van de destabiliserende accumulatie en verspreiding van handvuurwapens en lichte wapens in Cambodja</p>
        <p>DE RAAD VAN DE EUROPESE UNIE,</p>
        <p>Gezien Gemeenschappelijk Optreden 2002/589/GBVB van de Raad van 12 juli 2002 met het oog op een bijdrage van de Europese Unie aan de bestrijding van de destabiliserende accumulatie en verspreiding van handvuurwapens en lichte wapens in Cambodja [1], en met name op artikel 6, in samenhang met artikel 23, lid 2, van het Verdrag betreffende de Europese Unie,</p>
        <p>Overwegende hetgeen volgt:</p>
        <p>(1) De Raad heeft op 15 november 1999 Besluit 1999/730/GBVB [2] aangenomen met het oog op een bijdrage van de Europese Unie aan de bestrijding van de destabiliserende accumulatie en verspreiding van handvuurwapens en lichte wapens in Cambodja.</p>
        <p>(2) Besluit 1999/730/GBVB is laatstelijk verlengd en gewijzigd bij Besluit 2004/792/GBVB.</p>
        <p>(3) Bepaalde einddoelstellingen kunnen niet vóór 15 november 2005, de datum waarop Besluit 1999/730/GBVB verstrijkt, worden gerealiseerd, terwijl andere na die datum geconsolideerd en verruimd moeten worden. Het project ter zake is een meerjarenproject.</p>
        <p>(4) Besluit 1999/730/GBVB moet bijgevolg worden verlengd en gewijzigd,</p>
        <p>BESLUIT:</p>
        <p>Artikel 1</p>
        <p>Besluit 1999/730/GBVB wordt als volgt gewijzigd:</p>
        <p>a) in artikel 3, lid 1, wordt het financieel referentiebedrag van "1375565 EUR" vervangen door "600000 EUR";</p>
        <p>b) in artikel 4, tweede alinea, wordt " 15 november 2005" vervangen door " 15 november 2006";</p>
        <p>c) artikel 5 wordt geschrapt;</p>
        <p>d) de bijlage wordt vervangen door de bijlage bij dit besluit.</p>
        <p>Artikel 2</p>
        <p>Dit besluit treedt in werking op 16 november 2005.</p>
        <p>Artikel 3</p>
        <p>Dit besluit wordt bekendgemaakt in het Publicatieblad van de Europese Unie.</p>
      </div>
      <div type="signature">
        <p>Gedaan te Brussel, 7 november 2005.</p>
        <p>Voor de Raad</p>
        <p>De voorzitter</p>
        <p>J. Straw</p>
        <p>[1] PB L 191 van 19.7.2002, blz. 1.</p>
        <p>[2] PB L 294 van 16.11.1999, blz. 5. Besluit laatstelijk gewijzigd bij Besluit 2004/901/GBVB (PB L 379 van 24.12.2004, blz. 111).</p>
        <p>--------------------------------------------------</p>
      </div>
      <div type="annex">
        <p>BIJLAGE</p>
        <p>--------------------------------------------------</p>
        <p>"BIJLAGE</p>
        <p>RICHTSNOEREN VOOR DE PROJECTLEIDER (2006)</p>
        <p>1. Ter uitvoering van artikel 1, onder d), blijft de projectleider, in samenwerking met de Cambodjaanse strijdkrachten, inspanningen doen op het stuk van archiveringsmethoden en het beheer en de beveiliging van wapenvoorraden, en van de ontwikkeling van een beleid, richtsnoeren en praktijken ter zake. Daartoe zorgt de projectleider voor de follow-up van de projecten die voordien zijn uitgevoerd in militair gebied nr. 1 (Stung Treng), militair gebied nr. 2 (Kampong Cham), militair gebied nr. 3 (Kampong Speu), militair gebied nr. 4 (Siem Reap), militair gebied nr. 5 (Battambang), het speciale militaire gebied (Phnom Penh) en de Koninklijke Gendarmerie. In nauwe samenwerking met het ministerie van Defensie wordt door hem een bijkomend project uitgewerkt en uitgevoerd voor de veilige opslag en registratie van wapens van de lucht- en de zeemacht. Dit omvat het bouwen van opslagvoorzieningen voor de middellange en de korte termijn, opleiding van het personeel daarvoor op alle niveaus, en de registratie van alle wapens in het gecentraliseerde geautomatiseerde gegevensbestand van het ministerie van Defensie. Het uitgevoerde project moet, met de steun van deskundigen, bijstand omvatten voor het regeringsprogramma van openbare ceremonies rond de vernietiging van overtollige militaire wapens, in voorkomend geval, van ingezamelde wapens, en van overtollige wapens die nog in het bezit zouden zijn van het leger en de politie- en veiligheidsdiensten.</p>
        <p>2. Zo nodig, blijft de projectleider advies verstrekken — en waar mogelijk bijstand verlenen — aan de regering, internationale organisaties en plaatselijke NGO’s over vraagstukken betreffende wapenbeveiliging, en de huidige en vroegere activiteiten van de ASAC van de Europese Unie.</p>
        <p>3. De projectleider zorgt voor passende procedures om de activiteiten efficiënt te kunnen controleren en evalueren. Daartoe streeft hij naar volledige samenwerking met de regering van Cambodja en de politie- en veiligheidsdiensten.</p>
        <p>4. Na de voltooiing van het project voor de veilige opslag en registratie van wapens van de lucht- en de zeemacht, voert de projectleider, op basis van de richtsnoeren voor de projectleider 2005, de plannen uit voor de consolidatie van archiveringsmethoden en het beheer en de beveiliging van wapenvoorraden alsmede voor het afsluiten en afwikkelen van het project."</p>
        <p>--------------------------------------------------</p>
      </div>
    </body>
</html>
