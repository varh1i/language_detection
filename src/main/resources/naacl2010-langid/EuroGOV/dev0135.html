<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/483/YUTP: Poliittisten ja turvallisuusasioiden komitean p%auml%%auml%t%ouml%s BiH/6/2005, tehty 14 p%auml%iv%auml%n%auml% kes%auml%kuuta 2005, Bosnia ja Hertsegovinassa toteutettavan Euroopan unionin sotilasoperaation EU-joukkojen komentajan nimitt%auml%misest%auml%</head>
      <div type="body">
        <p>Poliittisten ja turvallisuusasioiden komitean päätös BiH/6/2005,</p>
        <p>tehty 14 päivänä kesäkuuta 2005,</p>
        <p>Bosnia ja Hertsegovinassa toteutettavan Euroopan unionin sotilasoperaation EU-joukkojen komentajan nimittämisestä</p>
        <p>(2005/483/YUTP)</p>
        <p>POLIITTISTEN JA TURVALLISUUSASIOIDEN KOMITEA, joka</p>
        <p>ottaa huomioon Euroopan unionista tehdyn sopimuksen ja erityisesti sen 25 artiklan kolmannen kohdan,</p>
        <p>ottaa huomioon 12 päivänä heinäkuuta 2004 hyväksytyn neuvoston yhteisen toiminnan 2004/570/YUTP Euroopan unionin sotilasoperaatiosta Bosnia ja Hertsegovinassa [1] ja erityisesti sen 6 artiklan,</p>
        <p>sekä katsoo seuraavaa:</p>
        <p>(1) Yhteisen toiminnan 2004/570/YUTP 4 artiklassa kenraalimajuri A. David LEAKEY nimitettiin Bosnia ja Hertsegovinassa toteutettavan Euroopan unionin sotilasoperaation EU-joukkojen komentajaksi.</p>
        <p>(2) EU:n sotilasoperaation komentaja on suosittanut, että kenraalimajuri Gian Marco CHIARINI nimitettäisiin Bosnia ja Hertsegovinassa toteutettavan Euroopan unionin sotilasoperaation uudeksi EU-joukkojen komentajaksi.</p>
        <p>(3) EU:n sotilaskomitea antoi tukensa nimitykselle 1 päivänä kesäkuuta 2005.</p>
        <p>(4) Yhteisen toiminnan 2004/570/YUTP 6 artiklan mukaan neuvosto valtuutti poliittisten ja turvallisuusasioiden komitean (PTK) tekemään päätöksiä EU-joukkojen komentajan nimittämisestä.</p>
        <p>(5) Tanskan asemaa koskevan, Euroopan unionista tehtyyn sopimukseen ja Euroopan yhteisön perustamissopimukseen liitetyn pöytäkirjan 6 artiklan mukaisesti Tanska ei osallistu niiden Euroopan unionin toimien ja päätösten valmisteluun ja täytäntöönpanoon, joilla on merkitystä puolustuksen alalla.</p>
        <p>(6) Kööpenhaminassa 12 ja 13 päivänä joulukuuta 2002 kokoontunut Eurooppa-neuvosto antoi julkilausuman, jossa todetaan, että Berliini plus -järjestelyt ja niiden täytäntöönpano koskevat ainoastaan niitä EU:n jäsenvaltioita, jotka ovat myös joko Naton jäseniä tai rauhankumppanuuden osapuolia ja jotka ovat näin ollen tehneet kahdenvälisiä turvallisuussopimuksia Naton kanssa,</p>
        <p>ON PÄÄTTÄNYT SEURAAVAA:</p>
        <p>1 artikla</p>
        <p>Bosnia ja Hertsegovinassa toteutettavan Euroopan unionin sotilasoperaation EU-joukkojen komentajaksi nimitetään kenraalimajuri Gian Marco CHIARINI.</p>
        <p>2 artikla</p>
        <p>Tämä päätös tulee voimaan 5 päivänä joulukuuta 2005.</p>
      </div>
      <div type="signature">
        <p>Tehty Brysselissä 14 päivänä kesäkuuta 2005.</p>
        <p>Poliittisten ja turvallisuusasioiden komitean puolesta</p>
        <p>Puheenjohtaja</p>
        <p>P. Duhr</p>
        <p>[1] EUVL L 252, 28.7.2004, s. 10.</p>
        <p>--------------------------------------------------</p>
      </div>
    </body>
</html>
