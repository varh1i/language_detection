<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bizotts%aacute%g 1049/2006/EK rendelete ( 2006. j%uacute%lius 10. ) egyes %aacute%ruk Kombin%aacute%lt N%oacute%menklat%uacute%ra szerinti besorol%aacute%s%aacute%r%oacute%l</head>
      <div type="body">
        <p>A Bizottság 1049/2006/EK rendelete</p>
        <p>( 2006. július 10.)</p>
        <p>egyes áruk Kombinált Nómenklatúra szerinti besorolásáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a vám- és statisztikai nómenklatúráról, valamint a Közös Vámtarifáról szóló, 1987. július 23-i 2658/87/EGK tanácsi rendeletre [1] és különösen annak 9. cikke (1) bekezdésének a) pontjára,</p>
        <p>mivel:</p>
        <p>(1) A 2658/87/EGK rendelethez csatolt Kombinált Nómenklatúra egységes alkalmazása érdekében szükséges az e rendelet mellékletében említett áruk besorolásáról szóló intézkedések elfogadása.</p>
        <p>(2) A 2658/87/EGK rendelet meghatározta a Kombinált Nómenklatúra értelmezéséről szóló általános szabályokat. Ezeket a szabályokat kell alkalmazni bármely más olyan nómenklatúrára vonatkozóan is, amely részben vagy egészben a Kombinált Nómenklatúrán alapul, vagy azt bármilyen további albontással egészíti ki, és amelyet valamely más közösségi rendelkezéssel hoznak létre az árukereskedelemhez kapcsolódó tarifális és más intézkedések alkalmazása céljából.</p>
        <p>(3) Az említett általános szabályok értelmében az e rendelet mellékletében található táblázat 1. oszlopában leírt árukat, a 3. oszlopban feltüntetett indokok alapján, a táblázat 2. oszlopában feltüntetett KN-kódok alá kell besorolni.</p>
        <p>(4) Szükséges rendelkezni arról, hogy a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [2] 12. cikkének (6) bekezdése értelmében a tagállamok vámhatóságai által kibocsátott, és az ezzel a rendelettel nem összhangban lévő, az áruk Kombinált Nómenklatúrába történő besorolására vonatkozó kötelező érvényű tarifális felvilágosítást a jogosult három hónapos időszakon belül továbbra is felhasználhatja.</p>
        <p>(5) Az e rendeletben előírt intézkedések összhangban vannak a Vámkódexbizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>A melléklet táblázatának 1. oszlopában leírt árukat a Kombinált Nómenklatúrában a táblázat 2. oszlopában feltüntetett KN-kódok alá kell besorolni.</p>
        <p>2. cikk</p>
        <p>A 2913/92/EGK rendelet 12. cikkének (6) bekezdése értelmében a tagállamok vámhatóságai által kibocsátott, az ezzel a rendelettel nem összhangban lévő kötelező érvényű tarifális felvilágosítás három hónapos időszakon belül továbbra is felhasználható.</p>
        <p>3. cikk</p>
        <p>Ez a rendelet az Európai Unió Hivatalos Lapjában való kihirdetését követő huszadik napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2006. július 10-én.</p>
        <p>a Bizottság részéről</p>
        <p>László Kovács</p>
        <p>a Bizottság tagja</p>
        <p>[1] HL L 256., 1987.9.7., 1. o. A legutóbb a 949/2006/EK bizottsági rendelettel (HL L 174., 2006.6.28., 3. o.) módosított rendelet.</p>
        <p>[2] HL L 302., 1992.10.19., 1. o. A legutóbb a 648/2005/EK európai parlamenti és tanácsi rendelettel (HL L 117., 2005.5.4, 13. o.) módosított rendelet.</p>
        <p>--------------------------------------------------</p>
      </div>
      <div type="annex">
        <p>MELLÉKLET</p>
        <p>Árumegnevezés | Besorolás (KN-kód) | Indokolás |</p>
        <p>(1) | (2) | (3) |</p>
        <p>1.A termék két homorú félgömb alakú összeillesztett ostyából áll, kakaót nem tartalmazó tejes krémmel töltve és mandulával a közepén. A termék külseje fehér, cukrot, növényi zsírt, lefölözött tejet és kókusztej alapú készítményt tartalmazó réteggel és kókuszreszelékkel bevont.A termék gömb alakú és körülbelül 2,5 cm átmérőjű. A sütött ostya, amely kívülről nem látható, körülbelül 2 mm vastag. | 17049099 | A besorolást a Kombinált Nómenklatúra 1., 3. b) és 6. általános értelmezési szabálya, valamint az 1704, 170490 és 17049990 KN-kódok szövege határozza meg. Bár a terméket gömb alakú sütött ostya felhasználásával gyártják, rendelkezik az 1704 vtsz. alá tartozó cukorkaáruk jellemzőivel, és a stabilitása nem függ teljes mértékben az ostyától. Az ostyákat csak akkor lehet az 1905 vtsz. alá besorolni, ha rendelkeznek a pékáruk jellemzőivel. Az 1905 vtsz. nem tartalmaz felső határt a tésztafélék töltési térfogatára vonatkozóan. A termék lényeges jellemzőjét azonban nem az ostya adja, mert az csak a formaadást és a töltelék bevonattól való elválasztását szolgálja. Következésképpen a terméket nem lehet az 1905 vtsz. alá besorolni. |</p>
        <p>2.A termék két homorú félgömb alakú összeillesztett ostyából áll, közepén kakaót tartalmazó krémes nugát és mogyoró töltelékkel, benne egy mogyoróval. Külsejét teljesen bevonták csokoládé- és törtmogyoró-bevonattal.A termék gömb alakú és körülbelül 3 cm átmérőjű. A sütött ostya, amely kívülről nem látható, körülbelül 2 mm vastag. | 18069019 | A besorolást a Kombinált Nómenklatúra 1., 3. b) és 6. általános értelmezési szabálya, a 17. árucsoporthoz tartozó Megjegyzések 1. a) pontja, a 18. árucsoporthoz tartozó Megjegyzések 2. pontja, valamint az 1806, az 180690 és az 18069019 KN-kódok szövege határozza meg. Bár a terméket gömb alakú sütött ostya felhasználásával gyártják, rendelkezik az 1806 vtsz. alá tartozó töltött csokoládé jellemzőivel (Kombinált Nómenklatúra Magyarázat 18069011 és 18069019 alszámokhoz tartozó magyarázata). A termék stabilitása nem függ teljes mértékben az ostyától. Az ostyákat csak akkor lehet az 1905 vtsz. alá besorolni, ha rendelkeznek a pékáruk jellemzőivel. Az 1905 vtsz. nem tartalmaz felső határt a tésztafélék töltési térfogatára vonatkozóan. A termék lényeges jellemzőjét azonban nem az ostya adja, mert az csak a formaadást és a töltelék bevonattól való elválasztását szolgálja. Következésképpen a terméket nem lehet az 1905 vtsz. alá besorolni. |</p>
        <p>--------------------------------------------------</p>
      </div>
    </body>
</html>
