<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A Bizottság 2001/6/EK Irányelve</p>
        <p>(2001. január 29.)</p>
        <p>a veszélyes áruk vasúti fuvarozására vonatkozó tagállami jogszabályok közelítéséről szóló 96/49/EK tanácsi irányelv műszaki fejődéshez történő harmadik hozzáigazításáról</p>
        <p>(EGT vonatkozású szöveg)</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb a 2000/62/EK európai parlamenti és tanácsi irányelvvel [1] módosított, a veszélyes áruk vasúti fuvarozására vonatkozó tagállami jogszabályok közelítéséről [2] szóló, 1996. július 23-i 96/49/EK tanácsi irányelvre és különösen annak 8. cikkére,</p>
        <p>mivel:</p>
        <p>(1) A 96/49/EK irányelv melléklete tartalmazza a veszélyes áruk nemzetközi vasúti fuvarozására vonatkozó, általánosan "RID"-ként ismert Szabályzatot 1999. július 1-jétől hatályos formában.</p>
        <p>(2) A RID felülvizsgálatára kétévente kerül sor, és így a módosított változat 2001. július 1-jétől hatályos, 2002. december 31-éig tartó átmeneti időszakkal, kivéve a 7. osztályba tartozó veszélyes anyagokat (radioaktív anyagokat), amelyek esetében az átmeneti időszak 2001. december 31-ig tart.</p>
        <p>(3) Ennélfogva szükséges a 96/49/EK irányelv mellékletének módosítása.</p>
        <p>(4) Az ebben az irányelvben előírt intézkedések összhangban vannak a 96/49/EK irányelv 9. cikkében előírt, a veszélyes áruk fuvarozásával foglalkozó bizottság véleményével,</p>
        <p>ELFOGADTA EZT AZ IRÁNYELVET:</p>
        <p>1. cikk</p>
        <p>A 96/49/EK irányelv melléklete helyébe a következő lép:</p>
        <p>"</p>
      </div>
      <div type="annex">
        <p>MELLÉKLET</p>
        <p>A veszélyes áruk nemzetközi vasúti fuvarozásáról szóló szabályzat (RID), amely a Nemzetközi Vasúti Fuvarozási Egyezmény (COTIF) B. függelékét képező Nemzetközi Vasúti Árufuvarozási Egyezmény Egységes Szabályai (CIM) I. melléklete, a 2001. július 1-jétől hatályos formájában, azzal az eltéréssel, hogy a "szerződő felek" és "az államok vagy a vasutak" helyébe a "tagállam" lép</p>
        <p>NB:</p>
        <p>Megjegyzés: A RID 2001. évi változatának egységes szerkezetben történő közzétételére akkor kerül sor, amikor a szöveg a Közösség minden hivatalos nyelvén rendelkezésre áll.</p>
        <p>"</p>
        <p>2. cikk</p>
        <p>1. A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek a 7. osztályba tartozó veszélyes anyagokra vonatkozóan 2001. december 31-ig, a többi osztályba tartozó veszélyes anyagokra vonatkozóan pedig legkésőbb 2002. december 31-ig megfeleljenek. Erről haladéktalanul tájékoztatják a Bizottságot.</p>
        <p>Amikor a tagállamok elfogadják e rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.</p>
        <p>2. A tagállamok közlik a Bizottsággal hazai joguknak azokat a rendelkezéseit, amelyeket az irányelv által szabályozott területen fogadtak el.</p>
        <p>3. cikk</p>
        <p>Ez az irányelv az Európai Közösségek Hivatalos Lapjában való kihirdetését követő 20. napon lép hatályba.</p>
        <p>4. cikk</p>
        <p>Ennek az irányelvnek a tagállamok a címzettjei.</p>
        <p>Kelt Brüsszelben, 2001. január 29-én.</p>
        <p>a Bizottság részéről</p>
        <p>Loyola De Palacio</p>
        <p>alelnök</p>
        <p>[1] HL L 279., 2000.11.1., 44. o.</p>
        <p>[2] HL L 235., 1996.9.17., 25. o.</p>
        <p>--------------------------------------------------</p>
      </div>
    </body>
</html>
