<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o 1170/2006, annettu 31 päivänä heinäkuuta 2006 , maltaiden vientiin sovellettavien tukien vahvistamisesta</head>
      <div type="body">
        <p>Komission asetus (EY) N:o 1170/2006,</p>
        <p>annettu 31 päivänä heinäkuuta 2006,</p>
        <p>maltaiden vientiin sovellettavien tukien vahvistamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon vilja-alan yhteisestä markkinajärjestelystä 29 päivänä syyskuuta 2003 annetun neuvoston asetuksen (EY) N:o 1784/2003 [1] ja erityisesti sen 13 artiklan 3 kohdan,</p>
        <p>sekä katsoo seuraavaa:</p>
        <p>(1) Asetuksen (EY) N:o 1784/2003 13 artiklan mukaan mainitun asetuksen 1 artiklassa tarkoitettujen tuotteiden maailmanmarkkinahintojen tai -noteerausten ja kyseisten tuotteiden yhteisön hintojen välinen erotus voidaan korvata vientituella.</p>
        <p>(2) Tuet on vahvistettava ottaen huomioon neuvoston asetuksen (ETY) N:o 1766/92 soveltamista koskevista tietyistä yksityiskohtaisista säännöistä vientitukien myöntämisen ja häiriötilanteessa toteutettavien toimenpiteiden osalta vilja-alalla 29 päivänä kesäkuuta 1995 annetun komission asetuksen (EY) N:o 1501/95 [2] 1 artiklassa tarkoitetut tekijät.</p>
        <p>(3) Maltaisiin sovellettava tuki on laskettava ottaen huomioon kyseisten tuotteiden valmistukseen tarvittava viljamäärä. Nämä määrät vahvistetaan asetuksessa (EY) N:o 1501/95.</p>
        <p>(4) Maailmanmarkkinatilanne tai tiettyjen markkinoiden erityisvaatimukset voivat edellyttää tiettyjen tuotteiden tuen eriyttämistä niiden määräpaikan mukaan.</p>
        <p>(5) Tuki on vahvistettava kerran kuukaudessa. Sitä voidaan muuttaa muuna aikana.</p>
        <p>(6) Näiden yksityiskohtaisten sääntöjen soveltamisesta vilja-alan nykyiseen markkinatilanteeseen ja erityisesti näiden tuotteiden noteerauksiin ja hintoihin yhteisössä ja maailmanmarkkinoilla seuraa, että tuki olisi vahvistettava liitteessä mainitun suuruiseksi.</p>
        <p>(7) Tässä asetuksessa säädetyt toimenpiteet ovat viljan hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Asetuksen (EY) N:o 1784/2003 1 artiklan c alakohdassa tarkoitettujen maltaiden vientituet vahvistetaan liitteessä mainitun suuruisiksi.</p>
        <p>2 artikla</p>
        <p>Tämä asetus tulee voimaan 1 päivänä elokuuta 2006.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 31 päivänä heinäkuuta 2006.</p>
        <p>Komission puolesta</p>
        <p>Jean-Luc Demarty</p>
        <p>Maatalouden ja maaseudun kehittämisen pääosaston pääjohtaja</p>
        <p>[1] EUVL L 270, 21.10.2003, s. 78. Asetus sellaisena kuin se on muutettuna komission asetuksella (EY) N:o 1154/2005 (EUVL L 187, 19.7.2005, s. 11).</p>
        <p>[2] EYVL L 147, 30.6.1995, s. 7. Asetus sellaisena kuin se on viimeksi muutettuna asetuksella (EY) N:o 777/2004 (EUVL L 123, 27.4.2004, s. 50).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>maltaiden vientiin sovellettavien tukien vahvistamisesta 31 päivänä heinäkuuta 2006 annettuun komission asetukseen</p>
        <p>Huom. Tuotekoodit sekä A-sarjan määräpaikkakoodit on määritelty komission asetuksessa (ETY) N:o 3846/87 (EYVL L 366, 24.12.1987, s. 1), sellaisena kuin se on muutettuna.</p>
        <p>Määräpaikkojen numerokoodit on määritelty komission asetuksessa (EY) N:o 2081/2003 (EUVL L 313, 28.11.2003, s. 11).</p>
        <p>Tuotekoodi | Määräpaikka | Mittayksikkö | Tuen määrä |</p>
        <p>1107 10 19 9000 | A00 | EUR/t | 0,00 |</p>
        <p>1107 10 99 9000 | A00 | EUR/t | 0,00 |</p>
        <p>1107 20 00 9000 | A00 | EUR/t | 0,00 |</p>
        <p>--------------------------------------------------</p>
      </div>
    </body>
</html>
