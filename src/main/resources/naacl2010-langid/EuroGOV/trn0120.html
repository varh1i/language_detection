<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Regolamento (CE) n.%nbsp%1219/2005 della Commissione, del 28 luglio 2005, che modifica il regolamento (CE) n.%nbsp%1623/2000 recante modalit%agrave% d'applicazione del regolamento (CE) n.%nbsp%1493/1999 del Consiglio, relativo all'organizzazione comune del mercato vitivinicolo, per quanto riguarda i meccanismi di mercato</head>
      <div type="body">
        <p>Regolamento (CE) n. 1219/2005 della Commissione</p>
        <p>del 28 luglio 2005</p>
        <p>che modifica il regolamento (CE) n. 1623/2000 recante modalità d'applicazione del regolamento (CE) n. 1493/1999 del Consiglio, relativo all'organizzazione comune del mercato vitivinicolo, per quanto riguarda i meccanismi di mercato</p>
        <p>LA COMMISSIONE DELLE COMUNITÀ EUROPEE,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 1493/1999 del Consiglio, del 17 maggio 1999, relativo all'organizzazione comune del mercato vitivinicolo [1], in particolare gli articoli 33 e 36,</p>
        <p>considerando quanto segue:</p>
        <p>(1) Nell'ambito del regime di aiuto a favore dei mosti utilizzati per l'arricchimento dei vini, l'articolo 13 del regolamento (CE) n. 1623/2000 della Commissione [2] dispone una deroga, che scade alla fine della campagna 2004/2005, per i mosti non provenienti dalla zona viticola C III. In attesa di un cambiamento più profondo di tale regime di aiuto con la prevista riforma dell'organizzazione comune del mercato vitivinicolo, è opportuno prorogare tale deroga fino alla fine della campagna 2006/2007.</p>
        <p>(2) Gli articoli 45, 59 e 61 del regolamento (CE) n. 1623/2000 fissano alcune date riguardo alla distillazione dei sottoprodotti della vinificazione. Data la notevole abbondanza del raccolto della campagna 2004/2005, in alcuni Stati membri vi sono difficoltà materiali a terminare tale distillazione entro i tempi previsti. Occorre pertanto posticipare tali date.</p>
        <p>(3) Per le campagne dal 2001/2002 al 2004/2005, l'articolo 52 del regolamento (CE) n. 1623/2000 dispone una deroga al sistema di distillazione per i vini ottenuti da uve classificate sia come varietà di uve da vino sia come varietà destinate all'elaborazione di acquavite di vino a denominazione di origine. In attesa di un cambiamento più profondo del sistema con la prevista riforma dell'organizzazione comune del mercato vitivinicolo, è opportuno prorogare tale deroga fino alla fine della campagna 2006/2007.</p>
        <p>(4) L'articolo 63 bis del regolamento (CE) n. 1623/2000, relativo alla distillazione del vino in alcole per usi commestibili, stabilisce la percentuale della produzione per la quale i produttori possono partecipare alla distillazione. Occorre determinare tale percentuale per la campagna 2005/2006.</p>
        <p>(5) Occorre pertanto modificare il regolamento (CE) n. 1623/2000.</p>
        <p>(6) Poiché la prossima campagna vitivinicola avrà inizio il 1o agosto 2005, è opportuno che il presente regolamento si applichi a partire da tale data.</p>
        <p>(7) Le misure previste dal presente regolamento sono conformi al parere del comitato di gestione per i vini,</p>
        <p>HA ADOTTATO IL PRESENTE REGOLAMENTO:</p>
        <p>Articolo 1</p>
        <p>Il regolamento (CE) n. 1623/2000 è così modificato:</p>
        <p>1) all'articolo 13, paragrafo 1, secondo comma, i termini "nel corso delle campagne viticole 2003/2004-2004/2005" sono sostituiti dai termini "nel corso delle campagne viticole dal 2003/2004 al 2006/2007".</p>
        <p>2) All'articolo 45, paragrafo 1, è aggiunto il seguente comma:</p>
        <p>"In deroga al primo comma, per la campagna 2004/2005 la data di cui a tale comma è posticipata al 31 agosto della campagna successiva.".</p>
        <p>3) All'articolo 52, paragrafo 1, quarto comma, i termini "per le campagne dal 2001/2002 al 2004/2005" sono sostituiti dai termini "per le campagne viticole dal 2001/2002 al 2006/2007".</p>
        <p>4) All'articolo 59 è aggiunto il seguente comma:</p>
        <p>"In deroga al primo comma, per la campagna 2004/2005 la data di cui a tale comma è posticipata al 15 settembre della campagna successiva.".</p>
        <p>5) All'articolo 61, paragrafo 3, è aggiunto il seguente comma:</p>
        <p>"Tuttavia, per la campagna 2004/2005 la data di cui al primo comma è posticipata al 15 settembre della campagna successiva.".</p>
        <p>6) All'articolo 63 bis, paragrafo 2, primo comma, l'ultima frase è sostituita dal testo seguente:</p>
        <p>"Per le campagne 2004/2005 e 2005/2006 tale percentuale è fissata al 25 %.".</p>
        <p>Articolo 2</p>
        <p>Il presente regolamento entra in vigore il terzo giorno successivo alla pubblicazione nella Gazzetta ufficiale dell'Unione europea.</p>
        <p>Il presente regolamento si applica a decorrere dal 1o agosto 2005.</p>
        <p>Il presente regolamento è obbligatorio in tutti i suoi elementi e direttamente applicabile in ciascuno degli Stati membri.</p>
      </div>
      <div type="signature">
        <p>Fatto a Bruxelles, il 28 luglio 2005.</p>
        <p>Per la Commissione</p>
        <p>Mariann Fischer Boel</p>
        <p>Membro della Commissione</p>
        <p>[1] GU L 179 del 14.7.1999, pag. 1. Regolamento modificato da ultimo dal regolamento (CE) n. 1795/2003 della Commissione (GU L 262 del 14.10.2003, pag. 13).</p>
        <p>[2] GU L 194 del 31.7.2000, pag. 45. Regolamento modificato da ultimo dal regolamento (CE) n. 616/2005 (GU L 103 del 22.4.2005, pag. 15).</p>
        <p>--------------------------------------------------</p>
      </div>
    </body>
</html>
