<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL CONSILIULUI (CE) nr. 120/2002</p>
        <p>din 21 ianuarie 2002</p>
        <p>de modificare a Regulamentului (CE) nr. 2793/1999 privind ajustarea contingentului tarifar pentru vin</p>
        <p>CONSILIUL UNIUNII EUROPENE,</p>
        <p>având în vedere Tratatul de instituire a Comunităţii Europene, în special art. 133,</p>
        <p>având în vedere propunerea Comisiei,</p>
        <p>întrucât:</p>
        <p>(1) Prin Decizia 1999/753/CE din 29 iulie 19991, Consiliul a aprobat aplicarea provizorie a acordului privind comerţul, dezvoltarea şi cooperarea între Comunitatea Europeană şi statele sale membre, pe de o parte, şi Republica Africa de Sud, pe de altă parte2 (denumit în continuare "acordul CDC"). Acordul CDC se aplică cu titlu provizoriu de la 1 ianuarie 2000.</p>
        <p>(2) Anexa X la acordul CDC conţine un schimb de scrisori între Comunitatea Europeană şi Republica Africa de Sud care stabileşte un contingent tarifar anual la import, cu scutire de taxe, de 32 de milioane de litri de vin îmbuteliat din Africa de Sud. Art. 8 din Regulamentul Consiliului (CE) nr. 2793/1999 din 17 decembrie 1999 privind anumite proceduri de punere în practică a acordului de comerţ, dezvoltare şi cooperare dintre Comunitatea Europeană şi Republica Africii de Sud3, reportează deschiderea acestui contingent tarifar pentru vin la data intrării în vigoare a acordurilor dintre Comunitatea Europeană şi Republica Africii de Sud privind comerţul cu vinuri, respectiv comerţul cu băuturi spirtoase.</p>
        <p>(3) Prin Decizia 2002/51/CE4, Consiliul a aprobat, în numele Comunităţii, un acord între Comunitatea Europeană şi Republica Africii de Sud privind comerţul cu vinuri. Pe de altă parte, Consiliul, prin Decizia 2002/55/CE5, a aprobat un acord sub forma unui schimb de scrisori între Comunitatea Europeană şi Republica Africii de Sud privind comerţul cu vinuri, referitor la modificarea volumului contingentului tarifar pentru importul de vinuri îmbuteliate prevăzut în anexa X la acordul CDC.</p>
        <p>(4) Prin urmare, Regulamentul (CE) nr. 2793/1999 trebuie să se modifice în consecinţă.</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>Anexa la Regulamentul (CE) nr. 2793/1999 se modifică după cum urmează:</p>
        <p>În coloana a cincia, la rubrica "Volumul contingentului anual şi factorul de creştere anuală", menţiunea corespunzătoare numărului de ordine 09.1825 se înlocuieşte cu textul următor:</p>
        <p>"35 300 000 litri</p>
        <p>(faa 3 %)4.</p>
        <p>1JO L 311, 04.12.1999, p. 1.</p>
        <p>2JO L 311, 04.12.1999, p. 3.</p>
        <p>3JO L 337, 30.12.1999, p. 29. Regulament modificat de Regulamentul (CE) nr. 1747/2000 (JO L 200, 08.08.2000, p. 25).</p>
        <p>4Vezi p. 3 din prezentul Jurnal Oficial.</p>
        <p>5Vezi p. 133 din prezentul Jurnal Oficial.</p>
        <p>4În fiecare an, din 2002 până în 2011, la volumul de bază a contingentului anual se adaugă un volum fix de 6 720 000 litri. Începând din 2003, factorul de creştere anuală se aplică numai volumului de bază a contingentului de 35 300 000 litri."</p>
        <p>Articolul 2</p>
        <p>Prezentul regulament intră în vigoare în ziua următoare publicării în Jurnalul Oficial al Comunităţilor Europene.</p>
        <p>Se aplică de la 1 ianuarie 2002.</p>
        <p>Prezentul regulament este obligatoriu în toate elementele sale şi se aplică direct tuturor statelor membre.</p>
      </div>
      <div type="signature">
        <p>Adoptat la Bruxelles, 21 ianuarie 2002.</p>
        <p>Pentru Consiliu</p>
        <p>Preşedintele</p>
        <p>M. ARIAS CAÑETE</p>
      </div>
    </body>
</html>
