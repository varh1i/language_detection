<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>C-264/04. sz. ügy: A Bíróság (harmadik tanács) 2006. június 15-i ítélete (az Amtsgericht Breisach – Németország előzetes döntéshozatal iránti kérelme) – Badischer Winzerkeller eG kontra Land Baden-Württemberg (69/335/EGK irányelv – Tőkefelhalmozást terhelő közvetett adók – Társaságok egyesülése – Az ingatlan-nyilvántartás kijavítása – Illeték kivetése – Átruházás utáni illeték minősítése – Az illeték kivetésének feltételei)</head>
      <div type="body">
        <p>A Bíróság (harmadik tanács) 2006. június 15-i ítélete (az Amtsgericht Breisach – Németország előzetes döntéshozatal iránti kérelme) – Badischer Winzerkeller eG kontra Land Baden-Württemberg</p>
        <p>(C-264/04. sz. ügy) [1]</p>
        <p>A kérdést előterjesztő bíróság</p>
        <p>Amtsgericht Breisach – Németország</p>
        <p>Az alapeljárás felei</p>
        <p>Felperes: Badischer Winzerkeller eG</p>
        <p>Alperes: Land Baden-Württemberg</p>
        <p>Tárgy</p>
        <p>Az 1973. április 9-i 73/79/EGK tanácsi irányelvvel (HL L 103., 13.o.), az 1973. április 9-i 73/80/EGK tanácsi irányelvvel (HL L 103., 15.o.), az 1974. november 7-i 74/553/EGK tanácsi irányelvvel (HL L 303., 9.o.), és az 1985. június 10-i 85/303/EGK tanácsi irányelvvel (HL L 156., 23.o.) módosított, a tőkeemelést terhelő közvetlen adókról szóló 1969. július 17-i 69/335/EGK tanácsi irányelv (HL L 249., 25.o.) 4. cikkének, 10. cikke c) pontjának és 12. cikke (2) bekezdésének értelmezése – Mezőgazdasági szövetkezetben beolvadással történt egyesülés folytán bekövetkezett tulajdonosváltozás miatt az ingatlan-nyilvántartás kijavításáért fizetendő és az ingatlan értéke alapján meghatározott díj</p>
        <p>Rendelkező rész</p>
        <p>1) Az alapeljárásban érintetthez hasonló, az ingatlan-nyilvántartás kijavítására kiszabott díj elvben az 1985. június 10-i 85/303/EGK tanácsi irányelvvel módosított, a tőkeemelést terhelő közvetett adókról szóló 1969. július 17-i 69/335/EGK tanácsi irányelv 10. cikkének c) pontja szerinti tilalomba ütközik.</p>
        <p>2) Az alapeljárásban érintetthez hasonló díj a 85/303/EGK irányelvvel módosított 69/335/EGK irányelv 10. cikkének c) pontjától való eltérésként a 85/303/EGK irányelvvel módosított 69/335/EGK irányelv 12. cikke (1) bekezdésének c) pontja által megengedett átruházás utáni illetéknek minősülhet, azzal a feltétellel, hogy mértéke nem haladja meg azokét, amelyeket a kivető tagállamban a hasonló ügyletekre állapítanak meg.</p>
        <p>A nemzeti bíróság feladata annak vizsgálata, hogy e díj megfelel-e a 85/303/EGK irányelvvel módosított 69/335/EGK irányelv 12. cikke (2) bekezdése rendelkezéseinek.</p>
        <p>[1] HL C 228., 2004.9.11.</p>
        <p>--------------------------------------------------</p>
      </div>
    </body>
</html>
