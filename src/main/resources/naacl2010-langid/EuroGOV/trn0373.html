<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o%nbsp%1044/2005, annettu 4 p%auml%iv%auml%n%auml% hein%auml%kuuta 2005, asetuksen (EY) N:o%nbsp%2808/98 muuttamisesta silt%auml% osin kuin se koskee asetuksen (EY) N:o%nbsp%1782/2003 soveltamisalaan kuuluvien tukien valuuttakurssin m%auml%%auml%r%auml%ytymisperusteen vahvistamista ja asetuksen (EY) N:o%nbsp%1973/2004 muuttamisesta</head>
      <div type="body">
        <p>Komission asetus (EY) N:o 1044/2005,</p>
        <p>annettu 4 päivänä heinäkuuta 2005,</p>
        <p>asetuksen (EY) N:o 2808/98 muuttamisesta siltä osin kuin se koskee asetuksen (EY) N:o 1782/2003 soveltamisalaan kuuluvien tukien valuuttakurssin määräytymisperusteen vahvistamista ja asetuksen (EY) N:o 1973/2004 muuttamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon maatalouden euromääräisestä valuuttajärjestelmästä 15 päivänä joulukuuta 1998 annetun neuvoston asetuksen (EY) N:o 2799/98 [1] ja erityisesti sen 9 artiklan,</p>
        <p>ottaa huomioon yhteisen maatalouspolitiikan suoria tukijärjestelmiä koskevista yhteisistä säännöistä ja tietyistä viljelijöiden tukijärjestelmistä sekä asetusten (ETY) N:o 2019/93, (EY) N:o 1452/2001, (EY) N:o 1453/2001, (EY) N:o 1454/2001, (EY) N:o 1868/94, (EY) N:o 1251/1999, (EY) N:o 1254/1999, (EY) N:o 1673/2000, (ETY) N:o 2358/71 ja (EY) N:o 2529/2001 muuttamisesta 29 päivänä syyskuuta 2003 annetun neuvoston asetuksen (EY) N:o 1782/2003 [2] ja erityisesti sen 145 artiklan c alakohdan,</p>
        <p>sekä katsoo seuraavaa:</p>
        <p>(1) Asetuksessa (EY) N:o 1782/2003 otetaan käyttöön yhtenäiseen pinta-alatukihakemukseen perustuva ja määrältään aina euroina ilmaistava suorien tukien järjestelmä.</p>
        <p>(2) Koska asetuksessa (EY) N:o 1782/2003 säädettyjen eräiden tukien valuuttakurssin määräytymisperusteita ei ole vahvistettu, olisi säädettävä tuensaajien esittämään hakemukseen suoraan liittyvä yhdenmukainen määräytymisperuste. Jotta taattaisiin johdonmukaisuus ja avoimuus tuensaajiin nähden, määräytymisperuste olisi vahvistettava päiväksi, joka on mahdollisimman lähellä edellä mainitun asetuksen mukaisesti täytäntöönpannun maksuajanjakson alkamista, ja jotta valuuttakurssien soveltamista koskevia tarkastuksia yksinkertaistettaisiin ja tehostettaisiin, määräytymisperuste olisi myös vahvistettava ennen sen varainhoitovuoden alkua, jona maksut on suoritettava.</p>
        <p>(3) Sen vuoksi olisi vahvistettava yhdenmukaisesti valuuttakurssin määräytymisperuste kaikille asetuksen (EY) N:o 1782/2003 soveltamisalaan kuuluville tuille muuttamalla maatalouden euromääräisen valuuttajärjestelmän soveltamista koskevista yksityiskohtaisista säännöistä 22 päivänä joulukuuta 1998 annettua komission asetusta (EY) N:o 2808/98 [3] ja sen vuoksi poistettava kaikki asetuksen (EY) N:o 1782/2003 soveltamisasetuksissa säädetyt määräytymisperusteisiin liittyvät voimassa olevat säännökset.</p>
        <p>(4) Jotta toimijat voivat saada tiedon sääntelyyn tehdyistä muutoksista riittävän ajoissa ennen maksatusten alkamista, olisi säädettävä myös, että tätä asetusta sovelletaan 1 päivästä elokuuta 2005.</p>
        <p>(5) Koska eräät vuotta 2005 koskevat määräytymisperusteet on jo vahvistettu päiväksi, joka on aikaisempi kuin 1 päivä elokuuta 2005, olisi säädettävä siirtymäkauden ajaksi, että kyseisiä määräytymisperusteita sovelletaan vuonna 2005.</p>
        <p>(6) Sen vuoksi olisi syytä muuttaa asetus (EY) N:o 2808/98 sekä neuvoston asetuksen (EY) N:o 1782/2003 soveltamista koskevista yksityiskohtaisista säännöistä, jotka koskevat mainitun asetuksen IV ja IV a osastossa säädettyjä tukijärjestelmiä sekä kesannoidun maan käyttöä raaka-aineiden tuottamiseen 29 päivänä lokakuuta 2004 annettu komission asetus (EY) N:o 1973/2004 [4].</p>
        <p>(7) Tässä asetuksessa säädetyt toimenpiteet ovat asianomaisten hallintokomiteoiden lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Muutetaan asetuksen (EY) N:o 2808/98 4 artikla seuraavasti:</p>
        <p>1) Korvataan 1 kohta seuraavasti:</p>
        <p>"1. Neuvoston asetuksen (EY) N:o 1782/2003 [5] liitteessä I tarkoitettujen tukijärjestelmien valuuttakurssin määräytymisperuste on sen vuoden 1 päivä lokakuuta, jolle tuki on myönnetty.</p>
        <p>2) Korvataan 3 kohta seuraavasti:</p>
        <p>"3. Edellä olevan 2 kohdan soveltamiseksi käytettävä valuuttakurssi on yhtä suuri kuin määräytymisperusteen päivämäärää edeltävän kuukauden aikana sovellettujen valuuttakurssien ajan mukaan suhteellisesti laskettu keskiarvo. Komissio vahvistaa valuuttakurssien keskiarvon määräytymisperusteen kuukautta seuraavan kuukauden kuluessa."</p>
        <p>2 artikla</p>
        <p>Poistetaan asetuksen (EY) N:o 1973/2004 21 artiklan 3 kohta sekä 86 artikla ja 128 artikla, jotka liittyvät valuuttakurssin määräytymisperusteen määrittämiseen ja/tai tärkkelysperunoiden tuen, lammas- ja vuohipalkkioiden sekä naudanlihan maksujen valuuttakurssin laskemista koskeviin yksityiskohtaisiin sääntöihin.</p>
        <p>3 artikla</p>
        <p>Tämä asetus tulee voimaan seuraavana päivänä sen jälkeen, kun se on julkaistu Euroopan unionin virallisessa lehdessä.</p>
        <p>Sitä sovelletaan 1 päivästä elokuuta 2005. Asetuksen (EY) N:o 1782/2003 liitteessä I tarkoitettujen tukijärjestelmien, joiden valuuttakurssin määräytymisperusteeksi vuonna 2005 on vahvistettu päivä, joka on aikaisempi kuin 1 päivä elokuuta 2005, tällä tavoin määriteltyä määräytymisperustetta sovelletaan kuitenkin vuonna 2005.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 4 päivänä heinäkuuta 2005.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 349, 24.12.1998, s. 1.</p>
        <p>[2] EUVL L 270, 21.10.2003, s. 1. Asetus sellaisena kuin se on viimeksi muutettuna komission asetuksella (EY) N:o 394/2005 (EUVL L 63, 10.3.2005, s. 17).</p>
        <p>[3] EYVL L 349, 24.12.1998, s. 36. Asetus sellaisena kuin se on viimeksi muutettuna asetuksella (EY) N:o 1250/2004 (EUVL L 237, 8.7.2004, s. 13).</p>
        <p>[4] EUVL L 345, 20.11.2004, s. 1. Asetus sellaisena kuin se on viimeksi muutettuna asetuksella (EY) N:o 794/2005 (EUVL L 134, 27.5.2005, s. 6).</p>
        <p>[5] EUVL L 270, 21.10.2003, s. 1."</p>
        <p>--------------------------------------------------</p>
      </div>
    </body>
</html>
