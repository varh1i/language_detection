<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A Bizottság határozata</p>
        <p>(2001. május 14.)</p>
        <p>a Bolgár Köztársaságban az előcsatlakozási időszakban a támogatás kezelésének a mezőgazdasági és vidékfejlesztéssel kapcsolatos előcsatlakozási intézkedéseket végrehajtó intézményekre való átruházásáról</p>
        <p>(az értesítés a C(2001) 1428. számú dokumentummal történt)</p>
        <p>(2001/380/EK)</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel az előcsatlakozási stratégia keretében a csatlakozni szándékozó országoknak nyújtandó támogatás összehangolásáról és a 3906/89/EGK rendelet módosításáról szóló, 1999. június 21-i 1266/1999/EK tanácsi rendeletre [1] és különösen annak 12. cikke (2) bekezdésére,</p>
        <p>tekintettel az előcsatlakozási időszakban a közép- és kelet-európai tagjelölt országokban a mezőgazdasági és vidékfejlesztéssel kapcsolatos előcsatlakozási intézkedésekhez nyújtott közösségi támogatásról szóló 1268/1999/EK tanácsi rendelet alkalmazására vonatkozó pénzügyi szabályok megállapításáról szóló, 2000. június 7-i 2222/2000/EK bizottsági rendeletre [2] és különösen annak 3. cikke (2) bekezdésére,</p>
        <p>mivel:</p>
        <p>(1) Az előcsatlakozási időszakban a közép- és kelet-európai tagjelölt országokban a mezőgazdasági és vidékfejlesztéssel kapcsolatos előcsatlakozási intézkedésekhez nyújtott közösségi támogatásról szóló, 1999. június 21-i 1268/1999/EK tanácsi rendelet [3] 4. cikke (5) bekezdésével összhangban, a Bolgár Köztársaság mezőgazdasági és vidékfejlesztési programját a Bizottság 2000. október 20-i C(2000) 3058. végleges határozata jóváhagyta.</p>
        <p>(2) A Bolgár Köztársaság Kormánya és az Európai Közösség nevében a Bizottság 2000. december 18-án aláírta a Sapard program végrehajtásához szükséges technikai, jogi és igazgatási kereteket meghatározó, több évre szóló finanszírozási megállapodást.</p>
        <p>(3) Az 1266/1999/EK rendelet úgy rendelkezik, hogy az 1266/1999/EK rendelet 12. cikke (1) bekezdésében említett előzetes jóváhagyás meglététől el lehet tekinteni a nemzeti és ágazati program/projektmenedzsment-kapacitások, a pénzügyi ellenőrző eljárások és az államháztartással kapcsolatos struktúrák esetenkénti elemzése alapján. A 2222/2000/EK rendelet részletes szabályokat ír elő az említett elemzés elvégzéséhez.</p>
        <p>(4) A Bolgár Köztársaság illetékes hatósága kijelölte egyrészről az Állami Mezőgazdasági Alapot a "Mezőgazdasági üzemekbe történő beruházások", "A mezőgazdasági és halászati termékek feldolgozásának és forgalomba hozatalának javítása", valamint a "Gazdasági tevékenységek fejlesztése és diverzifikációja, a többrétű tevékenységek és alternatív jövedelmek biztosítása" intézkedések végrehajtására, a Bolgár Köztársaság számára a C(2000) 3058. végleges határozattal jóváhagyott mezőgazdasági és vidékfejlesztésről szóló programban meghatározattak szerint, valamint másrészről a Pénzügyminisztérium Nemzeti Alap Igazgatóságát azon pénzügyi feladatok ellátására, amelyeket a Sapard program végrehajtása keretében el kell végeznie.</p>
        <p>(5) Az 1266/1999/EK rendelet és a 2222/2000/EK rendelet alapján a Bizottság elemezte a nemzeti és ágazati szintű program/projektmenedzsment-kapacitást, a pénzügyi ellenőrzési eljárásokat és az államháztartással kapcsolatos struktúrákat, és megállapította, hogy az előbbi intézkedések végrehajtását illetően a Bolgár Köztársaság megfelel a 2222/2000/EK rendelet mellékletének 4-6. cikke rendelkezéseinek, az 1266/1999/EK rendelet mellékletében ismertetett minimális feltételek alapján. Különösen az Állami Mezőgazdasági Alap valósította meg, elfogadható módon, a következő kulcsfontosságú akkreditációs kritériumokat: írásban rögzített eljárások, feladatok szétválasztása, projektet megelőző és kifizetések előtti ellenőrzések, kötelezettségvállalási és fizetési eljárások, számviteli eljárások, számítógépes rendszerek biztonsága és belső ellenőrzés; a Pénzügyminisztérium Nemzeti Alap Igazgatósága a következő kulcsfontosságú akkreditációs kritériumokat valósította meg elfogadható módon: számviteli ellenőrzési nyomvonal, a kincstár irányítása, a források fogadása, az Állami Mezőgazdasági Alap felé történő folyósítás, számítógépes rendszer biztonsága és belső ellenőrzés.</p>
        <p>(6) Ezért tehát helyénvaló az 1266/1999/EK rendelet 12. cikke (1) bekezdésében említett előzetes jóváhagyástól eltekinteni, és a támogatás kezelését a decentralizáció jegyében az Állami Mezőgazdasági Alapra és a Pénzügyminisztérium Nemzeti Alap Igazgatóságára ruházni.</p>
        <p>(7) Mivel azonban a Bizottság által végzett vizsgálatok működőképes, de jelenleg még nem működő rendszeren alapulnak, és mivel helyénvaló a Sapard program irányítását az Állami Mezőgazdasági Alapra és a Pénzügyminisztérium Nemzeti Alap Igazgatóságára bízni ideiglenes jelleggel úgy, hogy a Sapard program teljes körű irányításának joga csak a rendszer megfelelő működését igazoló vizsgálatokat követően kerül átadásra, és csak azután, hogy a Bizottságnak a támogatás kezelésének az Állami Mezőgazdasági Alapra és a Pénzügyminisztérium Nemzeti Alap Igazgatóságára való átruházásával kapcsolatos esetleges javaslatai megvalósultak,</p>
        <p>A KÖVETKEZŐKÉPPEN HATÁROZOTT:</p>
        <p>1. cikk</p>
        <p>A Bolgár Köztársaság által végzett projektkiválasztások és szerződéskötések a Bizottság előzetes jóváhagyásának követelménye alól mentességet élveznek.</p>
        <p>2. cikk</p>
        <p>A Sapard Program irányítása ideiglenes alapon az Állami Mezőgazdasági Alaphoz (55 Hristo Botev Boulevard, 1040 Szófia, Bulgária) kerül a "Mezőgazdasági üzemekbe történő beruházások", "A mezőgazdasági és halászati termékek feldolgozásának és forgalomba hozatalának javítása", valamint a "Gazdasági tevékenységek fejlesztése és diverzifikciója, a többrétű tevékenységek és alternatív jövedelmek biztosítása" intézkedések megvalósítására vonatkozóan, a Bolgár Köztársaság számára a C(2000) 3058. végleges határozattal jóváhagyott, mezőgazdasági és vidékfejlesztésről szóló tervben meghatározattak szerint, és a Pénzügyminisztérium Nemzeti Alap Igazgatóságához (102 Radkovski Street, 1040 Szófia, Bulgária) kerül azoknak a pénzügyi feladatoknak az ellátására vonatkozóan, amelyeket a Bolgár Köztársaság számára meghatározott Sapard program végrehajtása keretében el kell végeznie. Az illetékes hatóság kérésére a Bizottság dönthet úgy, hogy a kezelés átruházását kiterjeszti a Mezőgazdasági és Vidékfejlesztési Programban meghatározott egyéb intézkedésekre is, amennyiben megállapította, hogy a vonatkozó feltételek teljesülnek.</p>
      </div>
      <div type="signature">
        <p>Kelt Brüsszelben, 2001. május 14-én.</p>
        <p>a Bizottság részéről</p>
        <p>Franz Fischler</p>
        <p>a Bizottság tagja</p>
        <p>[1] HL L 161., 1999.6.26., 68. o.</p>
        <p>[2] HL L 253., 2000.10.7., 5. o.</p>
        <p>[3] HL L 161., 1999.6.26., 87. o.</p>
        <p>--------------------------------------------------</p>
      </div>
    </body>
</html>
