<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL (CE) nr. 545/2003 AL COMISIEI</p>
        <p>din 27 martie 2003</p>
        <p>de modificare a Regulamentului (CEE) nr. 94/92 de stabilire a normelor de aplicare a regimurilor pentru importurile din ţări terţe prevăzute în Regulamentul (CEE) nr. 2092/91 al Consiliului</p>
        <p>(Text cu relevanţă pentru SEE)</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul (CEE) nr. 2092/91 al Consiliului din 24 iunie 1991 privind metoda de producţie agricolă ecologică şi indicarea acesteia pe produsele agricole şi alimentare1, modificat ultima dată de Regulamentul (CE) nr. 223/20032, în special articolul 11 alineatul (1),</p>
        <p>întrucât:</p>
        <p>(1) Lista cu ţările terţe din care trebuie să provină anumite produse agricole obţinute prin metoda de producţie ecologică pentru a fi comercializate în Comunitate în conformitate cu articolul 11 alineatul (1) din Regulamentul (CEE) nr. 2092/91 este prevăzută în anexa la Regulamentul (CEE) nr. 94/92 al Comisiei3, modificat ultima dată de Regulamentul (CE) nr. 2382/20024. Lista menţionată a fost întocmită în conformitate cu articolul 11 alineatul (2) din Regulamentul (CEE) nr. 2092/91.</p>
        <p>(2) Costa Rica a prezentat Comisiei o cerere de a fi inclusă în lista prevăzută în articolul 11 alineatul (1) din Regulamentul (CEE) nr. 2092/91. Autorităţile din Costa Rica au prezentat informaţiile cerute în conformitate cu articolul 2 alineatul (2) din Regulamentul (CEE) nr. 94/92.</p>
        <p>(3) Examinarea informaţiilor furnizate şi discuţiile ulterioare cu autorităţile din Costa Rica au dus la concluzia că în această ţară normele de reglementare a producţiei şi a controlului produselor agricole sunt echivalente cu cele prevăzute în Regulamentul (CEE) nr. 2092/91.</p>
        <p>(4) În prezent, importurile din Costa Rica în Comunitate se desfăşoară în conformitate cu articolul 11 alineatul (6) din Regulamentul (CEE) nr. 2092/91.</p>
        <p>(5) Comisia a efectuat o verificare la faţa locului a normelor de producţie şi a măsurilor de control aplicate în Costa Rica, în conformitate cu articolul 11 alineatul (5) din Regulamentul (CEE) nr. 2092/91.</p>
        <p>(6) De asemenea, autorităţile australiene au informat Comisia că un organism de control şi-a încetat activitatea. În consecinţă, numele organismului respectiv trebuie eliminat din anexa la Regulamentul (CEE) nr. 94/92.</p>
        <p>(7) Regulamentul (CEE) nr. 94/92 trebuie modificat în consecinţă.</p>
        <p>(8) Măsurile prevăzute în prezentul regulament sunt în conformitate cu avizul comitetului prevăzut în articolul 14 din Regulamentul (CEE) nr. 2092/91,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>Anexa la Regulamentul (CEE) nr. 94/92 se modifică în conformitate cu anexa la prezentul regulament.</p>
        <p>Articolul 2</p>
        <p>Prezentul regulament intră în vigoare în a şaptea zi de la publicarea în Jurnalul Oficial al Uniunii Europene.</p>
        <p>Prezentul regulament este obligatoriu în toate elementele sale şi se aplică direct în toate statele membre.</p>
      </div>
      <div type="signature">
        <p>Adoptat la Bruxelles, 27 martie 2003.</p>
        <p>Pentru Comisie</p>
        <p>Franz FISCHLER</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>Anexa la Regulamentul (CEE) nr. 94/92 se modifică după cum urmează:</p>
        <p>1. După textul referitor la Australia, se inserează următorul text:</p>
        <p>"Costa Rica</p>
        <p>1. Categorii de produse:</p>
        <p>(a) produse vegetale neprelucrate în sensul articolului 1 alineatul (1) litera (a) din Regulamentul (CEE) nr. 2092/91;</p>
        <p>(b) produse vegetale prelucrate destinate consumului uman în sensul articolului 1 alineatul (1) litera (b) din Regulamentul (CEE) nr. 2092/91.</p>
        <p>2. Origine:</p>
        <p>Produse din categoria 1(a) şi ingrediente produse ecologic din produse din categoria 1 (b) produse în Costa Rica.</p>
        <p>3. Organisme de control: Eco-LOGICA şi BCS Oko-Garantie.</p>
        <p>4. Organism de emitere a certificatelor: Ministerio de Agricultura y Ganadería (Ministerul agriculturii şi creşterii animalelor).</p>
        <p>5. Data limită a includerii: 30.6.2006."</p>
        <p>2. La punctul 3 referitor la Australia, liniuţa "- Organic Vignerons Association of Australia Inc (OVAA)" se elimină.</p>
        <p>1 JO L 198, 22.7.1991, p. 1.</p>
        <p>2 JO L 31, 6.2.2003, p. 3.</p>
        <p>3 JO L 11, 17.1.1992, p. 14.</p>
        <p>4 JO L 358, 31.12.2002, p. 120.</p>
      </div>
    </body>
</html>
