<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/912/CE: Decisione del Consiglio, del 12 dicembre 2005 , relativa alla nomina del coordinatore speciale del patto di stabilità per l’Europa sudorientale</head>
      <div type="body">
        <p>Decisione del Consiglio</p>
        <p>del 12 dicembre 2005</p>
        <p>relativa alla nomina del coordinatore speciale del patto di stabilità per l’Europa sudorientale</p>
        <p>(2005/912/CE)</p>
        <p>IL CONSIGLIO DELL’UNIONE EUROPEA,</p>
        <p>visto il trattato che istituisce la Comunità europea,</p>
        <p>visto il regolamento (CE) n. 1080/2000 del Consiglio, del 22 maggio 2000, relativo al sostegno alla missione ad interim delle Nazioni Unite per il Kosovo (MINUK), all’Ufficio dell’alto rappresentante in Bosnia-Erzegovina (OHR) e al patto di stabilità per l’Europa sudorientale (PS) [1], in particolare l’articolo 1 bis,</p>
        <p>vista la proposta della Commissione,</p>
        <p>considerando quanto segue:</p>
        <p>(1) Il 10 giugno 1999 i ministri degli esteri degli Stati membri dell’Unione europea e la Commissione delle Comunità europee, insieme ad altri partecipanti al patto di stabilità per l’Europa sudorientale, hanno deciso di istituire un patto di stabilità per l’Europa sudorientale (di seguito %quot%patto di stabilità%quot%).</p>
        <p>(2) L’articolo 1 bis del regolamento (CE) n. 1080/2000 prevede la nomina su base annua del coordinatore speciale del patto di stabilità.</p>
        <p>(3) È necessario stabilire, insieme alla nomina, il mandato del coordinatore speciale. L’esperienza ha dimostrato l’idoneità del mandato definito nella decisione 2004/928/CE del Consiglio, del 22 dicembre 2004, relativa alla nomina del coordinatore speciale del patto di stabilità per l’Europa sudorientale [2] per il 2005.</p>
        <p>(4) Occorre stabilire chiaramente le competenze e fornire indicazioni precise in materia di coordinamento e di relazioni,</p>
        <p>DECIDE:</p>
        <p>Articolo 1</p>
        <p>Il sig. Erhard BUSEK è nominato coordinatore speciale del patto di stabilità per l’Europa sudorientale.</p>
        <p>Articolo 2</p>
        <p>Il coordinatore speciale esercita le funzioni di cui al punto 13 del documento sul patto di stabilità del 10 giugno 1999.</p>
        <p>Articolo 3</p>
        <p>Al fine di conseguire l’obiettivo di cui all’articolo 2, il mandato del coordinatore speciale consiste nel:</p>
        <p>a) promuovere il conseguimento degli obiettivi del patto all’interno dei singoli paesi e tra un paese e l’altro, laddove il patto dimostri di apportare un valore aggiunto;</p>
        <p>b) presiedere il tavolo regionale dell’Europa sudorientale;</p>
        <p>c) mantenere stretti contatti con tutti i partecipanti e gli Stati, le organizzazioni e le istituzioni che partecipano al patto, oltre che con le pertinenti iniziative e organizzazioni regionali, al fine di promuovere la cooperazione regionale e di accrescere la partecipazione regionale;</p>
        <p>d) cooperare strettamente con tutte le istituzioni dell’Unione europea e con gli Stati membri al fine di promuovere il ruolo dell’Unione europea nel patto conformemente ai punti 18, 19 e 20 del documento relativo a tale patto e di assicurare una complementarità tra l’azione del patto di stabilità e il processo di stabilizzazione e di associazione;</p>
        <p>e) riunirsi periodicamente e collettivamente, se del caso, con la presidenza dei tavoli di lavoro per garantire un coordinamento strategico globale ed esercitare le funzioni di segretario del tavolo regionale dell’Europa sudorientale fornendo i relativi strumenti;</p>
        <p>f) operare sulla base di un elenco, concertato in anticipo e in consultazione con i partecipanti al patto di stabilità, di azioni prioritarie per il patto da realizzare nel corso del 2006, riesaminando i metodi di lavoro e la struttura del patto e garantendo coerenza e un utilizzo efficace delle risorse.</p>
        <p>Articolo 4</p>
        <p>Il coordinatore speciale conclude una convenzione finanziaria con la Commissione.</p>
        <p>Articolo 5</p>
        <p>Le attività del coordinatore speciale sono coordinate con quelle del segretario generale del Consiglio/alto rappresentate per la PESC, della presidenza del Consiglio e della Commissione, segnatamente nell’ambito del comitato consultivo informale. Si mantengono stretti contatti sul campo con la presidenza del Consiglio, la Commissione, i capi missione degli Stati membri, i rappresentati speciali dell’Unione europea nonché con l’ufficio dell’alto rappresentante in Bosnia-Erzegovina e con l’amministrazione civile delle Nazioni Unite in Kosovo.</p>
        <p>Articolo 6</p>
        <p>Il coordinatore speciale riferisce, a seconda dei casi, al Consiglio e alla Commissione. Egli continua ad informare regolarmente il Parlamento europeo riguardo alle sue attività.</p>
        <p>Articolo 7</p>
        <p>La presente decisione ha effetto il giorno successivo alla pubblicazione nella Gazzetta ufficiale dell’Unione europea.</p>
        <p>Essa si applica dal 1o gennaio 2006 al 31 dicembre 2006.</p>
      </div>
      <div type="signature">
        <p>Fatto a Bruxelles, addì 12 dicembre 2005.</p>
        <p>Per il Consiglio</p>
        <p>Il presidente</p>
        <p>J. Straw</p>
        <p>[1] GU L 122 del 24.5.2000, pag. 27. Regolamento modificato dal regolamento (CE) n. 2098/2003 (GU L 316 del 29.11.2003, pag. 1).</p>
        <p>[2] GU L 396 del 31.12.2004, pag. 47.</p>
        <p>--------------------------------------------------</p>
      </div>
    </body>
</html>
