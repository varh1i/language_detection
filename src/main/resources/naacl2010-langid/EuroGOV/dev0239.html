<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>REGULAMENTUL (CE) nr. 569/2003 AL COMISIEI</p>
        <p>din 28 martie 2003</p>
        <p>de modificare a Regulamentului (CE) nr. 1238/95 de stabilire a normelor de aplicare a Regulamentului (CE) nr. 2100/94 al Consiliului în ceea ce priveşte taxele datorate Oficiului comunitar al soiurilor de plante</p>
        <p>COMISIA COMUNITĂŢILOR EUROPENE,</p>
        <p>având în vedere Tratatul de instituire a Comunităţii Europene,</p>
        <p>având în vedere Regulamentul (CE) nr. 2100/94 al Consiliului din 27 iulie 1994 de instituire a unui regim de protecţie comunitară a soiurilor de plante1, modificat ultima dată de Regulamentul (CE) nr. 2506/952, în special articolul 113 alineatul (4),</p>
        <p>întrucât:</p>
        <p>(1) Regulamentul (CE) nr. 1238/95 al Comisiei din 31 mai 1995 de stabilire a normelor de aplicare a Regulamentului (CE) nr. 2100/94 al Consiliului în ceea ce priveşte taxele datorate Oficiului comunitar al soiurilor de plante3, modificat de Regulamentul (CE) nr. 329/20004, stabileşte taxele datorate Oficiului comunitar al soiurilor de plante (denumit în continuare "Oficiul") şi valoarea lor.</p>
        <p>(2) Consiliul de administraţie al Oficiului înaintează Comisiei proiectele de modificare privind taxele datorate Oficiului în temeiul Regulamentului (CE) nr. 2100/94.</p>
        <p>(3) Sistemul bancar de plată electronică "Swift" trebuie să permită furnizarea documentelor doveditoare suficiente care stabilesc că un solicitant a efectuat demersurile necesare pentru efectuarea plăţii taxei de cerere în contul Oficiului.</p>
        <p>(4) În conformitate cu Regulamentul (CE) nr. 2100/94, taxa de cerere este destinată acoperirii mai multor etape ale prelucrării solicitării respective. Oficiul trebuie, prin urmare, să ramburseze un procent stabilit din taxa de cerere în momentul în care, ca urmare a examinării iniţiale a cererii, se dovedeşte că aceasta din urmă nu este validă.</p>
        <p>(5) Pentru a ţine seama de cheltuielile administrative ale regimului de protecţie comunitară a soiurilor de plante care nu sunt acoperite de alte taxe, taxa anuală nu va depinde de soiul protejat şi nu se va majora cu timpul.</p>
        <p>(6) Rezerva financiară a Oficiului a atins un nivel care depăşeşte nivelul necesar pentru garantarea continuării activităţii sale. În consecinţă, valoarea taxei anuale trebuie coroborată cu o reducere a rezervei pentru perioada 2003 - 2005.</p>
        <p>(7) Data scadenţei taxei anuale trebuie să preceadă începutul anului la care se raportează protecţia soiurilor de plante pentru a se evita acordarea unei protecţii gratuite în caz de neplată a taxei respective.</p>
        <p>(8) Este indicat să dispară diferenţa între taxele percepute pentru a recurge la înscrieri în registrul protecţiei comunitare a soiurilor de plante şi în registrul cererilor. Pe de altă parte, trebuie percepută o singură taxă pentru a recurge la aceeaşi înscriere într-un registru, legată de o cerere ce cuprinde mai mult de un soi aparţinând aceluiaşi titular.</p>
        <p>(9) În conformitate cu Regulamentul (CE) nr. 1239/95 al Comisiei din 31 mai 1995 de stabilire a normelor de aplicare a Regulamentului (CE) nr. 2100/94 al Consiliului privind procedura faţă de Oficiul comunitar al soiurilor de plante5, modificat ultima dată de Regulamentul (CE) nr. 2181/20026, Oficiul trebuie să remunereze examinarea tehnică. Este necesară majorarea taxelor aplicate solicitanţilor examinărilor tehnice şi introducerea diferitelor grupe de taxe. Ţinându-se seama de importanţa majorării, aceasta se va face în două etape.</p>
        <p>(10) Regulamentul (CE) nr. 1238/95 trebuie să se modifice în consecinţă.</p>
        <p>(11) Noile măsuri se aplică taxelor cu scadenţă de la 1 aprilie 2003.</p>
        <p>(12) Consiliul de administraţie a fost consultat în conformitate cu Regulamentul (CE) nr. 2100/94.</p>
        <p>(13) Măsurile prevăzute în prezentul regulament sunt în conformitate cu avizul Comitetului permanent pentru protecţia soiurilor de plante,</p>
        <p>ADOPTĂ PREZENTUL REGULAMENT:</p>
        <p>Articolul 1</p>
        <p>Regulamentul (CE) nr. 1238/95 se modifică după cum urmează:</p>
        <p>1. articolul 4 se modifică după cum urmează:</p>
        <p>(a) alineatul (3) se înlocuieşte cu următorul text:</p>
        <p>"(3) În cazul în care plata se consideră ca nefiind primită de către Oficiu în termenul acordat, acest termen se consideră respectat faţă de Oficiu, dacă se eliberează, în termenul în cauză, documentele doveditoare suficiente care să ateste că persoana care efectuează plata a transmis un ordin de virament, conform legii şi în termenul acordat, unei instituţii bancare sau unui oficiu poştal, pentru plata în EUR într-un cont bancar deţinut de Oficiu.";</p>
        <p>(b) alineatul (4) se elimină;</p>
        <p>(c) alineatul (5) se înlocuieşte cu următorul text:</p>
        <p>"(5) Documentele doveditoare se consideră suficiente în sensul alineatului (3), dacă se eliberează un act justificativ al unei instituţii bancare sau al unui oficiu poştal care să ateste că ordinul de virament s-a efectuat. Totuşi, când transferul solicitat s-a efectuat prin intermediul sistemului bancar de plată electronică "Swift", actul justificativ de virament va lua forma unei copii a raportului "Swift", pe care un funcţionar al băncii sau al poştei, autorizat în mod corespunzător, va aplica ştampila şi semnătura sa.";</p>
        <p>2. articolul 7 se modifică după cum urmează:</p>
        <p>(a) alineatul (5) se înlocuieşte cu următorul text:</p>
        <p>"(5) Dispoziţiile alineatului (4) nu se aplică, în cazul în care cererea este însoţită de documente doveditoare suficiente care atestă că persoana care efectuează plata a transmis un ordin de virament, conform legii şi în termenul acordat, unei instituţii bancare sau unui oficiu poştal, pentru plata în EUR într-un cont bancar deţinut de Oficiu; articolul 4 alineatul (5) se aplică mutatis mutandis.";</p>
        <p>(b) se adaugă următorul alineat (7):</p>
        <p>"(7) În cazul în care se primeşte taxa de cerere, dar cererea nu este validă în sensul articolului 50 din regulamentul de bază, Oficiul va preleva 300 EUR din taxa de cerere şi va rambursa suma rămasă în momentul notificării solicitantului cu privire la lacunele constatate în cerere.";</p>
        <p>3. la articolul 9, alineatele (1) şi (2) se înlocuiesc cu următorul text:</p>
        <p>"(1) Oficiul percepe de la orice titular al protecţiei comunitare a soiurilor de plante, denumit în continuare "titular", o taxă, pentru fiecare an din durata acestei protecţii comunitare (taxă anuală), în valoare de 300 EUR pentru anii 2003-2005 şi de 435 EUR pentru anul 2006 şi anii următori.</p>
        <p>(2) Plata taxei anuale trebuie să se facă:</p>
        <p>(a) în ceea ce priveşte primul an al protecţiei comunitare a soiurilor de plante, în termen de şaizeci de zile de la data acordării protecţiei şi,</p>
        <p>(b) în ceea ce priveşte anii următori ai protecţiei comunitare a soiurilor de plante, în prima zi din luna calendaristică precedentă celei în care s-a acordat protecţia.";</p>
        <p>4. articolul 10 se modifică după cum urmează:</p>
        <p>(a) în alineatul (1) litera (b) a cincea liniuţă, expresia "300 ECU" se înlocuieşte cu "100 EUR";</p>
        <p>(b) se adaugă următorul alineat (3):</p>
        <p>"(3) Când o cerere de înscriere menţionată la literele (b) şi (c) din alineatul (1) se referă la mai mult de o cerere sau de un drept înregistrat, solicitat sau deţinut de aceeaşi persoană, se va percepe o singură taxă.";</p>
        <p>5. anexa I se modifică în conformitate cu anexa prezentului regulament;</p>
        <p>6. anexa II se elimină.</p>
        <p>Articolul 2</p>
        <p>Prezentul regulament intră în vigoare în ziua următoare publicării în Jurnalul Oficial al Uniunii Europene.</p>
        <p>Se aplică tuturor impozitelor datorate de la 1 aprilie 2003.</p>
        <p>Prezentul regulament este obligatoriu în toate elementele sale şi se aplică direct în toate statele membre.</p>
      </div>
      <div type="signature">
        <p>Adoptat la Bruxelles, 28 martie 2003.</p>
        <p>Pentru Comisie</p>
        <p>David BYRNE</p>
        <p>Membru al Comisiei</p>
      </div>
      <div type="annex">
        <p>ANEXĂ</p>
        <p>Anexa I se înlocuieşte cu următorul text:</p>
        <p>"ANEXA I</p>
        <p>Taxa pentru examinarea tehnică prevăzută la articolul 8</p>
        <p>Taxa datorată pentru examinarea tehnică a unui soi în temeiul articolului 8 se stabileşte în funcţie de anul în care începe perioada de vegetaţie şi de specia căreia îi aparţine soiul, în conformitate cu următorul tabel:</p>
        <p>(în EUR)</p>
        <p>Grupă de taxe</p>
        <p>Taxă pentru anii 2003-2005</p>
        <p>Taxă pentru 2006 şi anii următori</p>
        <p>Specii agricole</p>
        <p>1</p>
        <p>Culturi obişnuite</p>
        <p>1 020</p>
        <p>1 020</p>
        <p>2</p>
        <p>Culturi cu înmulţire vegetativă</p>
        <p>1 190</p>
        <p>1 190</p>
        <p>3</p>
        <p>Plante oleaginoase</p>
        <p>1 020</p>
        <p>1 020</p>
        <p>4</p>
        <p>Graminee</p>
        <p>1 020</p>
        <p>1 020</p>
        <p>5</p>
        <p>Culturi de sfeclă</p>
        <p>1 020</p>
        <p>1 020</p>
        <p>6</p>
        <p>Plante textile</p>
        <p>1 020</p>
        <p>1 020</p>
        <p>7</p>
        <p>Culturi în condiţii de test specifice</p>
        <p>1 020</p>
        <p>1 020</p>
        <p>8</p>
        <p>Alte culturi agricole</p>
        <p>1 020</p>
        <p>1 020</p>
        <p>Specii ornamentale</p>
        <p>9</p>
        <p>Specii cu colecţia de referinţă vie, test în seră, perioadă lungă de cultură</p>
        <p>1 190</p>
        <p>1 190</p>
        <p>9A</p>
        <p>Specii cu colecţia de referinţă vie, test în seră, perioadă lungă de cultură şi condiţii fitosanitare specifice</p>
        <p>1 200</p>
        <p>2 040</p>
        <p>10</p>
        <p>Specii cu colecţia de referinţă vie, test în seră, scurtă perioadă de cultură</p>
        <p>1 105</p>
        <p>1 105</p>
        <p>11</p>
        <p>Specii cu colecţia de referinţă vie, test în aer liber, perioadă lungă de cultură</p>
        <p>1 105</p>
        <p>1 105</p>
        <p>12</p>
        <p>Specii fără colecţia de referinţă vie, test în aer liber, scurtă perioadă de cultură</p>
        <p>1 105</p>
        <p>1 105</p>
        <p>13</p>
        <p>Specii cu colecţia de referinţă vie, test în seră, perioadă lungă de cultură</p>
        <p>1 200</p>
        <p>1 360</p>
        <p>13A</p>
        <p>Specii fără colecţia de referinţă vie, test în seră, perioadă lungă de cultură cu o etapă suplimentară de înmulţire a materialului vegetal</p>
        <p>1 200</p>
        <p>2 040</p>
        <p>14</p>
        <p>Specii fără colecţia de referinţă vie, test în seră, scurtă perioadă de cultură</p>
        <p>1 105</p>
        <p>1 105</p>
        <p>15</p>
        <p>Specii fără colecţia de referinţă vie, test în aer liber, perioadă lungă de cultură</p>
        <p>1 105</p>
        <p>1 105</p>
        <p>16</p>
        <p>Specii fără colecţia de referinţă vie, test în aer liber, scurtă perioadă de cultură</p>
        <p>1 105</p>
        <p>1 105</p>
        <p>17</p>
        <p>Specii noi, test în seră</p>
        <p>1 190</p>
        <p>1 190</p>
        <p>18</p>
        <p>Specii noi, test în aer liber</p>
        <p>1 190</p>
        <p>1 190</p>
        <p>19</p>
        <p>Specii cu înmulţire prin seminţe (neaparţinând nici unei categorii)</p>
        <p>1 200</p>
        <p>1 360</p>
        <p>Specii comestibile</p>
        <p>20</p>
        <p>Specii cu înmulţire prin seminţe, test în aer liber</p>
        <p>1 050</p>
        <p>1 445</p>
        <p>21</p>
        <p>Specii cu înmulţire prin seminţe, test în seră</p>
        <p>1 200</p>
        <p>1 955</p>
        <p>22</p>
        <p>Specii cu înmulţire vegetativă, test în aer liber</p>
        <p>1 050</p>
        <p>1 700</p>
        <p>23</p>
        <p>Specii cu înmulţire vegetativă, test în seră</p>
        <p>1 200</p>
        <p>1 360</p>
        <p>Specii fructifere</p>
        <p>24</p>
        <p>Pomi</p>
        <p>1 050</p>
        <p>1 615</p>
        <p>24A</p>
        <p>Specii de pomi cu o importantă colecţie de referinţă vie</p>
        <p>1 050</p>
        <p>2 380</p>
        <p>25</p>
        <p>Arbuşti</p>
        <p>1 050</p>
        <p>1 190</p>
        <p>26</p>
        <p>Specii de tip viţă de vie</p>
        <p>1 050</p>
        <p>1 190</p>
        <p>27</p>
        <p>Specii agăţătoare</p>
        <p>1 050</p>
        <p>1 870"</p>
        <p>1 JO L 227, 1.9.1994, p. 1.</p>
        <p>2 JO L 258, 28.10.1995, p. 3.</p>
        <p>3 JO L 121, 1.6.1995, p. 31.</p>
        <p>4 JO L 37, 12.2.2000, p. 19.</p>
        <p>5 JO L 121, 1.6.1995, p. 37.</p>
        <p>6 JO L 331, 7.12.2002, p. 14.</p>
      </div>
    </body>
</html>
