<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2002/312/CE: Decisione del Consiglio, del 15 aprile 2002, relativa all'accettazione, in nome della Comunità europea, dell'accordo recante il mandato del gruppo di studio internazionale sulla iuta, 2001</head>
      <div type="body">
        <p>Decisione del Consiglio</p>
        <p>del 15 aprile 2002</p>
        <p>relativa all'accettazione, in nome della Comunità europea, dell'accordo recante il mandato del gruppo di studio internazionale sulla iuta, 2001</p>
        <p>(2002/312/CE)</p>
        <p>IL CONSIGLIO DELL'UNIONE EUROPEA,</p>
        <p>visto il trattato che istituisce la Comunità europea, in particolare l'articolo 133, in combinato disposto con l'articolo 300, paragrafo 2, prima frase,</p>
        <p>vista la proposta della Commissione,</p>
        <p>considerando quanto segue:</p>
        <p>(1) Il 13 marzo 2001 la conferenza di negoziazione istituita in seno alla conferenza delle Nazioni Unite per il commercio e lo sviluppo (UNCTAD) ha adottato l'accordo recante il mandato del gruppo di studio internazionale sulla iuta, 2001 (in seguito denominato: l'%quot%accordo%quot%).</p>
        <p>(2) Questo nuovo accordo è stato negoziato per sostituire l'accordo internazionale sulla iuta, 1989, la cui liquidazione è definitivamente terminata l'11 ottobre 2001.</p>
        <p>(3) La Comunità è membro dell'accordo internazionale sulla iuta, 1989, come prorogato, ed è pertanto nel suo interesse approvare l'accordo destinato a sostituirlo,</p>
        <p>DECIDE:</p>
        <p>Articolo 1</p>
        <p>È approvato in nome della Comunità europea l'accordo recante il mandato del gruppo di studio internazionale sulla iuta, 2001.</p>
        <p>Il testo dell'accordo è accluso alla presente decisione.</p>
        <p>Articolo 2</p>
        <p>Il presidente del Consiglio è autorizzato a designare la(le) persona(persone) abilitata(abilitate) a depositare lo strumento di accettazione in nome della Comunità(1).</p>
      </div>
      <div type="signature">
        <p>Fatto a Lussemburgo, addì 15 aprile 2002.</p>
        <p>Per il Consiglio</p>
        <p>Il Presidente</p>
        <p>J. Piqué I Camps</p>
        <p>(1) La data di entrata in vigore dell'accordo verrà pubblicata nella Gazzetta ufficiale delle Comunità europee a cura del Segretariato generale del Consiglio.</p>
      </div>
    </body>
</html>
