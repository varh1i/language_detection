<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <div type="body">
        <p>A Bizottság 1113/2002/EK rendelete</p>
        <p>(2002. június 26.)</p>
        <p>a 2092/91/EGK tanácsi rendelet 11. cikke szerinti, harmadik országokból származó importhoz szükséges ellenőrzési tanúsítványra vonatkozó rendelkezések végrehajtása részletes szabályainak megállapításáról szóló 1788/2001/EK rendelet módosításáról</p>
        <p>AZ EURÓPAI KÖZÖSSÉGEK BIZOTTSÁGA,</p>
        <p>tekintettel az Európai Közösséget létrehozó szerződésre,</p>
        <p>tekintettel a legutóbb a 473/2002/EK bizottsági rendelettel [1] módosított, a mezőgazdasági termékek ökológiai termeléséről, valamint a mezőgazdasági termékeken és élelmiszereken erre utaló jelölésekről szóló, 1991. június 24-i 2092/91/EGK tanácsi rendeletre [2] és különösen annak 11. cikke (3) bekezdése b) pontjára és (4) bekezdésére,</p>
        <p>mivel:</p>
        <p>(1) Az 1788/2001/EK bizottsági rendelet [3] az importált termékekre vonatkozóan a 3457/92/EGK bizottsági rendelet [4] által bevezetett tanúsítvány helyébe lépő új ellenőrzési tanúsítványt vezet be, és úgy rendelkezik, hogy az új tanúsítványt 2002. július 1-jétől alkalmazni kell azokra a termékekre, amelyeket a 2092/91/EGK rendelet 11. cikke (1) és (6) bekezdésében meghatározott eljárások szerint importáltak.</p>
        <p>(2) A 2002. július 1-jei dátumra készülő számos tagállamnak azonban bizonyos technikai nehézségei és kétségei merültek fel az 1788/2001/EK rendelet végrehajtásával kapcsolatban. Az átláthatóság érdekében és a zavarok elkerülése érdekében ezeket a problémákat az új tanúsítvány alkalmazását megelőzően meg kell oldani.</p>
        <p>(3) Célszerű ezért az 1788/2001/EK rendelettel bevezetett új tanúsítvány alkalmazása kezdetének időpontját elhalasztani.</p>
        <p>(4) Az e rendeletben előírt intézkedések összhangban vannak a 2092/91/EGK rendelet 14. cikkében említett bizottság véleményével,</p>
        <p>ELFOGADTA EZT A RENDELETET:</p>
        <p>1. cikk</p>
        <p>Az 1788/2001/EK rendelet a következőképpen módosul:</p>
        <p>(1) A 8. cikkben a "2002. július 1-jétől" időpont helyébe a "2002. november 1-jétől" időpont lép.</p>
        <p>(2) A 9. cikkben a "2002. július 1-jétől" időpont helyébe a "2002. november 1-jétől" időpont lép.</p>
        <p>2. cikk</p>
        <p>Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.</p>
        <p>Ez a rendelet teljes egészében kötelező és közvetlenül alkalmazandó valamennyi tagállamban.</p>
      </div>
      <div type="signature">
        <p>Kelt Brüsszelben, 2002. június 26-án.</p>
        <p>a Bizottság részéről</p>
        <p>Franz Fischler</p>
        <p>a Bizottság tagja</p>
        <p>[1] HL L 75., 2002.3.16., 21. o.</p>
        <p>[2] HL L 198., 1991.7.22., 1. o.</p>
        <p>[3] HL L 243., 2001.9.13., 3. o.</p>
        <p>[4] HL L 350., 1992.12.1., 56. o.</p>
        <p>--------------------------------------------------</p>
      </div>
    </body>
</html>
