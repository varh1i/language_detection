<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/258/: A Tan%aacute%cs hat%aacute%rozata (2005. m%aacute%rcius 14.) D%aacute%ni%aacute%nak a tag%aacute%llamok forgalmi ad%oacute%ra vonatkoz%oacute% jogszab%aacute%lyainak %ouml%sszehangol%aacute%s%aacute%r%oacute%l sz%oacute%l%oacute% 77/388/EGK hatodik ir%aacute%nyelv 14. cikke (1) bekezd%eacute%se d) pontj%aacute%t%oacute%l elt%eacute%rő int%eacute%zked%eacute%s alkalmaz%aacute%s%aacute%ra val%oacute% felhatalmaz%aacute%s%aacute%r%oacute%l</head>
      <div type="body">
        <p>A Tanács határozata</p>
        <p>( 2005. március 14.)</p>
        <p>Dániának a tagállamok forgalmi adóra vonatkozó jogszabályainak összehangolásáról szóló 77/388/EGK hatodik irányelv 14. cikke (1) bekezdése d) pontjától eltérő intézkedés alkalmazására való felhatalmazásáról</p>
        <p>(2005/258/EK)</p>
        <p>AZ EURÓPAI UNIÓ TANÁCSA,</p>
        <p>tekintettel az Európai Közösséget létrehozó szerződésre,</p>
        <p>tekintettel a tagállamok forgalmi adóra vonatkozó jogszabályainak összehangolásáról – közös hozzáadottértékadó-rendszer: egységes adóalap-megállapítás – szóló, 1977. május 17-i 77/388/EGK hatodik tanácsi irányelvre [1] és különösen annak 27. cikke (1) bekezdésére,</p>
        <p>tekintettel a Bizottság javaslatára,</p>
        <p>mivel:</p>
        <p>(1) A Bizottság főtitkársága által 2004. május 17-én nyilvántartásba vett levelükben a dán hatóságok engedélyt kértek arra, hogy különös intézkedéseket vezethessenek be bizonyos fajta adókijátszások vagy adókikerülések megakadályozása érdekében. A dán hatóságok az ügy megítéléséhez szükséges valamennyi információt eljuttattak a Bizottságnak. A többi tagállam a kérelemről 2004. október 15-én értesítést kapott.</p>
        <p>(2) Az eltérés célja, hogy megtagadja a Dániába behozott bizonyos magazinok és folyóiratokra vonatkozóan az irányelv 14. cikke (1) bekezdésének d) pontjában biztosított adómentességet, és hozzáadottérték-adót vessen ki rájuk. E cikk végrehajtásáról a 83/181/EGK irányelv [2] rendelkezik, amely kimondja, hogy a 10 EUR összértéket meg nem haladó termékek behozatala adómentes. A tagállamok adómentességet biztosíthatnak a 10 EUR-nál magasabb összértékű, de 22 EUR összértéket meg nem haladó termékek behozatalára. Dániában jelenleg minden kereskedelmi jellegű, kisméretű szállítmánynak az EU-n kívülről történő behozatala hozzáadottértékadó-mentes. A hozzáadottérték-adó alóli mentesség határa Dániában 80 DKK (10 EUR).</p>
        <p>(3) A dán hatóságok tudomására jutott, hogy néhány kiadóvállalat kiadványainak dániai előfizetők részére történő értékesítését olyan területek felé irányítja át, amelyekre nem vonatkozik a hozzáadottérték-adóról szóló hatodik irányelv, és ennek következtében Dánia bevételektől esik el, ami a közösségi saját forrásokra is hátrányos hatással jár. Fennáll a veszélye annak, hogy a bevételkiesés tovább nő, ha Dánia nem kap engedélyt az adókikerülés megakadályozására.</p>
        <p>(4) Az eltérésre vonatkozó kérelem csak az adóelkerülési jellegű szállítmányokat és helyzeteket célozza meg, és annak nem célja megtagadni minden csomagküldő szállítmánytól a 83/181/EGK irányelv 22. cikke alapján járó mentességet. Úgy tűnik tehát, hogy az adott körülmények között a 14. cikk (1) bekezdése d) pontjától való eltérés biztosítása lenne a legmegfelelőbb megoldás.</p>
        <p>(5) Az eltérés megszünteti a hozzáadottérték-adó kiesését, tehát nem érinti hátrányosan a Közösség saját forrásainak HÉÁ-ból származó részét,</p>
        <p>ELFOGADTA EZT A HATÁROZATOT:</p>
        <p>1. cikk</p>
        <p>Dánia felhatalmazást kap arra, hogy a 77/388/EGK irányelv 14. cikke (1) bekezdése d) pontjától eltérve, hozzáadottérték-adót alkalmazzon a Közösségnek az irányelv 3. cikke szerinti területén nyomtatott, és dániai magánszemélyeknek küldött magazinok, folyóiratok és hasonló termékek Dániába való behozatalakor.</p>
        <p>2. cikk</p>
        <p>Ezt a határozatot 2010. december 31-ig kell alkalmazni.</p>
        <p>3. cikk</p>
        <p>Ennek a határozatnak a Dán Királyság a címzettje.</p>
      </div>
      <div type="signature">
        <p>Kelt Brüsszelben, 2005. március 14-én.</p>
        <p>a Tanács részéről</p>
        <p>az elnök</p>
        <p>F. Boden</p>
        <p>[1] HL L 145., 1977.6.13., 1. o. A legutóbb a 2004/66/EK irányelvvel (HL L 168., 2004.5.1., 35. o.) módosított irányelv.</p>
        <p>[2] HL L 105., 1983.4.23., 38. o. A legutóbb a 2003-as csatlakozási okmánnyal módosított irányelv.</p>
        <p>--------------------------------------------------</p>
      </div>
    </body>
</html>
