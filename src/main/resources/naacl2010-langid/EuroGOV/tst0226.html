<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>2005/472/EY: Komission p%auml%%auml%t%ouml%s, tehty 24 p%auml%iv%auml%n%auml% kes%auml%kuuta 2005, elintarvikkeiden turvallisuutta, el%auml%inten terveytt%auml% ja hyvinvointia sek%auml% kotiel%auml%injalostusta koskevien tutkimusten, vaikutusarviointien ja muiden arviointien rahoittamisesta</head>
      <div type="body">
        <p>Komission päätös,</p>
        <p>tehty 24 päivänä kesäkuuta 2005,</p>
        <p>elintarvikkeiden turvallisuutta, eläinten terveyttä ja hyvinvointia sekä kotieläinjalostusta koskevien tutkimusten, vaikutusarviointien ja muiden arviointien rahoittamisesta</p>
        <p>(2005/472/EY)</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon tietyistä eläinlääkintäalan kustannuksista 26 päivänä kesäkuuta 1990 tehdyn neuvoston päätöksen 90/424/ETY [1] ja erityisesti sen 20 artiklan,</p>
        <p>sekä katsoo seuraavaa:</p>
        <p>(1) Päätöksen 90/424/ETY mukaisesti yhteisö toteuttaa tai auttaa jäsenvaltioita toteuttamaan yhteisön eläinlääkintälainsäädännön ja eläinlääkintäalan koulutuksen kehittämiseen tarvittavia teknisiä tai tieteellisiä toimia.</p>
        <p>(2) Komissio korostaa menoja aiheuttavia ohjelmiaan koskevien tutkimusten, vaikutusarviointien sekä järjestelmällisten ja oikea-aikaisten arviointien merkitystä, sillä niiden avulla tarkistetaan osoitettujen varojen oikea hallinnointi ja edistetään kokemusten hyödyntämistä kaikkialla hallinnossa painottaen erityisesti tulosohjausta.</p>
        <p>(3) Kyseisten tehtävien suorittamiseksi annettiin vuoden 2004 viimeisellä vuosineljänneksellä arviointiin liittyvää puitesopimusta koskeva, avoimen menettelyn mukainen tarjouspyyntö, joka kattaa elintarvikkeiden turvallisuutta, eläinten terveyttä ja hyvinvointia sekä kotieläinjalostusta koskevat politiikanalat.</p>
        <p>(4) Puitesopimuksen avulla odotetaan saatavan korkealaatuista ja ajantasaista tähdellistä tietoa yhteisön päätöksenteon perustaksi.</p>
        <p>(5) Kaikista yksittäisistä tehtävistä tehdään erillissopimukset. Kyseiset sopimukset allekirjoittaa komissio ja valittu sopimuspuoli siten kuin puitesopimuksessa määritellään.</p>
        <p>(6) Tässä päätöksessä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset,</p>
        <p>ON PÄÄTTÄNYT SEURAAVAA:</p>
        <p>Ainoa artikla</p>
        <p>Hyväksytään tämän päätöksen liitteessä kuvattujen toimien rahoittaminen.</p>
      </div>
      <div type="signature">
        <p>Tehty Brysselissä 24 päivänä kesäkuuta 2005.</p>
        <p>Komission puolesta</p>
        <p>Markos Kyprianou</p>
        <p>Komission jäsen</p>
        <p>[1] EYVL L 224, 18.8.1990, s. 19. Päätös sellaisena kuin se on viimeksi muutettuna asetuksella (EY) N:o 806/2003 (EUVL L 122, 16.5.2003, s. 1).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Aihealue: Elintarvikkeiden turvallisuus, eläinten terveys ja hyvinvointi sekä kotieläinjalostus.</p>
        <p>Oikeusperusta: Tietyistä eläinlääkintäalan kustannuksista 26 päivänä kesäkuuta 1990 tehty neuvoston päätös 90/424/ETY.</p>
        <p>- erilaiset tutkimukset ja muut palvelut komission ehdotusten laatimisen ja valmistelun tueksi,</p>
        <p>- ennakkoarvioinnit ja vaikutustenarvioinnit,</p>
        <p>- väli- ja jälkiarvioinnit.</p>
        <p>Eläinten terveyttä koskevan yhteisön politiikan arviointi vuosina 1995–2004 ja mahdollisten tulevien politiikkavaihtoehtojen arviointi (mukaan luettuna rahoitusmalli eläintautiepidemioista aiheutuvien kustannusten kattamiseksi) on asetettu vuoden 2005 ensisijaiseksi tavoitteeksi.</p>
        <p>- 17 04 02 – Muut eläinlääkintäalan toimet sekä eläinten hyvinvointiin ja kansanterveyteen liittyvät toimet: 500000 euroa.</p>
        <p>- 17 01 04 04 – Pilottitutkimus: rahoitusmalli eläintautiepidemioista aiheutuvien kustannusten kattamiseksi – hallintomenot: 500000 euroa.</p>
        <p>Talousarvio: enintään 1000000 euroa puitesopimuksen ensimmäisen vuoden ajaksi.</p>
        <p>Suunniteltujen yksittäisten toimien lukumäärä: noin kuusi.</p>
        <p>Kaikkia toimia hallinnoidaan julkisia hankintoja koskevien sääntöjen mukaisesti: Tässä tapauksessa käytetään tehtävää puitesopimusta.</p>
        <p>--------------------------------------------------</p>
      </div>
    </body>
</html>
