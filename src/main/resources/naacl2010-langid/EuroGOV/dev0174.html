<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Asia T-354/05: Kanne 19.9.2005 — TF1 v. komissio</head>
      <div type="body">
        <p>Kanne 19.9.2005 — TF1 v. komissio</p>
        <p>Asianosaiset</p>
        <p>Kantaja: TF1 (Boulogne, Ranska) (edustajat: asianajaja J.-P. Hordies ja asianajaja C. Smits)</p>
        <p>Vastaaja: Euroopan yhteisöjen komissio</p>
        <p>Vaatimukset</p>
        <p>- France Télévisionin hyväksi kannettavasta televisiolupajärjestelmästä 20.4.2005 tehty komission päätös on kumottava</p>
        <p>- oikeudenkäyntikuluista on päätettävä lain mukaisesti.</p>
        <p>Oikeudelliset perusteet ja pääasialliset perustelut</p>
        <p>Télévision française 1 vaatii nyt esillä olevalla kanteella kumottavaksi komission 20.4.1005 tehtyä päätöstä, jolla se totesi EY 86 artiklan 2 kohdan mukaisesti yhteismarkkinoille soveltuvaksi ranskan viranomaisten France Télévisionin hyväksi myöntämän televisiolupajärjestelmän.</p>
        <p>Kantaja vetoaa kumoamiskanteensa tueksi viiteen kanneperusteeseen, jotka perustuvat seuraaviin seikkoihin:</p>
        <p>- Päätöksen puutteellisiin perusteluihin.</p>
        <p>- Puolustautumisoikeuksien noudattamatta jättämiseen; kantaja moittii komissiota siitä, ettei asiaa ole annettu tiedoksi kantajalle, jota tämä olisi voinut esittää huomautuksensa erityisesti niiden sitoumusten tarpeellisuuden ja ulottuvuuden osalta, joita Ranskan valtio on tehnyt kyseessä olevan tuen tutkintamenettelyn puitteissa, huolimatta siitä, että kantajan ja komission välillä on aikaisemmin ollut keskustelua ja yhteydenpitoa.</p>
        <p>- Ranskan valtion sitoumusten ulottuvuuden riittämättömyyteen; kantajan mukaan ehdotetut sitoumukset eivät sovellu takaamaan Ranskan televisiolupajärjestelmän yhteensoveltuvuutta yhteisön valtiontukia koskevien sääntöjen kanssa, kun otetaan huomioon muun muassa julkisten palvelun rahoituksen suhteellisuutta koskeva sääntö ja julkisten varojen käytön avoimuutta koskeva velvollisuus.</p>
        <p>- Menettelysäännösten väärinkäyttöön; kantaja moittii vastaajan asennetta, sillä kantajan mukaan vaikuttaa siltä, että vastaaja siirtää edelleen kansallisille viranomaisille vastuun sen arvioimisesta, muodostaako valtion tukitoimenpide tuen yhteisön lainsäädännössä tarkoitetulla tavalla, vaikka kyseinen valvontavalta kuuluu komission yksinomaiseen toimivaltaan.</p>
        <p>- Oikeudelliseen virheeseen sikäli kun kyse on EY 86 artiklan 2 kohdan soveltumisesta tilanteeseen, jossa tuki on seurausta julkisten palvelujen velvoitteiden kustannusten ylikorvaamisesta. Kantaja riitauttaa komission tulkinnan Altmark-oikeuskäytännöstä [1] ja mainitun asian soveltumisen nyt esillä olevaan asiaan. Kantajan mukaan vastaaja on tehnyt oikeudellisen virheen pohtiessaan, voiko valtion toimenpide, jolla korvataan julkisten palvelujen velvoitteiden kustannuksia, olla oikeutettu EY 86 artiklan 2 kohdan perusteella, vaikka se oli itse todennut, että kyseinen toimenpide ei täyttänyt asiassa Altmark annetussa tuomiossa asetettuja edellytyksiä.</p>
        <p>[1] Asia C-280/00, tuomio 24.7.2003, Kok. 2003, s. I-7747.</p>
        <p>--------------------------------------------------</p>
      </div>
    </body>
</html>
