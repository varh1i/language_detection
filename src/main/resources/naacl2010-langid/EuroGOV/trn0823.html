<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o 213/2006, annettu 8 päivänä helmikuuta 2006 , siipikarjanliha-alalla sovellettavien vientitukien vahvistamisesta</head>
      <div type="body">
        <p>Komission asetus (EY) N:o 213/2006,</p>
        <p>annettu 8 päivänä helmikuuta 2006,</p>
        <p>siipikarjanliha-alalla sovellettavien vientitukien vahvistamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon siipikarjanliha-alan yhteisestä markkinajärjestelystä 29 päivänä lokakuuta 1975 annetun neuvoston asetuksen (ETY) N:o 2777/75 [1] ja erityisesti sen 8 artiklan 3 kohdan kolmannen alakohdan,</p>
        <p>sekä katsoo seuraavaa:</p>
        <p>(1) Asetuksen (ETY) N:o 2777/75 8 artiklan 1 kohdan mukaan mainitun asetuksen 1 artiklan 1 kohdassa lueteltujen tuotteiden maailmanmarkkinahintojen ja yhteisön hintojen välinen ero voidaan kattaa vientituella.</p>
        <p>(2) Siipikarjanlihamarkkinoiden nykytilanne huomioon ottaen vientituet olisi vahvistettava asetuksen (ETY) N:o 2777/75 8 artiklassa säädettyjen sääntöjen ja perusteiden mukaisesti.</p>
        <p>(3) Asetuksen (ETY) N:o 2777/75 8 artiklan 3 kohdan toisessa alakohdassa säädetään, että maailmanmarkkinatilanne tai tiettyjen markkinoiden erityistarpeet voivat edellyttää tuen mukauttamista määräpaikan mukaan.</p>
        <p>(4) Tukea olisi myönnettävä ainoastaan tuotteille, joilla on vapaa liikkuvuus yhteisössä ja joissa on eläinperäisiä elintarvikkeita koskevista erityisistä hygieniasäännöistä 29 päivänä huhtikuuta 2004 annetun Euroopan parlamentin ja neuvoston asetuksen (EY) N:o 853/2004 [2] 5 artiklan 1 kohdan b alakohdassa säädetty tunnistusmerkki. Kyseisten tuotteiden olisi noudatettava myös elintarvikehygieniasta 29 päivänä huhtikuuta 2004 annetun Euroopan parlamentin ja neuvoston asetuksen (EY) N:o 852/2004 [3] vaatimuksia.</p>
        <p>(5) Siipikarjanlihan ja munien hallintokomitea ei ole antanut lausuntoa puheenjohtajansa asettamassa määräajassa,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>1. Asetuksen (ETY) N:o 2777/75 8 artiklassa säädettyjä vientitukia myönnetään tämän asetuksen liitteessä vahvistetuille tuotteille ja määrille, jollei tämän artiklan 2 kohdassa säädetystä edellytyksestä muuta johdu.</p>
        <p>2. Edellä 1 kohdan mukaisesti tukikelpoisten tuotteiden on täytettävä asetusten (EY) N:o 852/2004 ja (EY) N:o 853/2004 asiaa koskevat vaatimukset, erityisesti hyväksytyssä laitoksessa valmistamisen ja asetuksen (EY) N:o 853/2004 liitteessä II olevassa I jaksossa tarkoitettujen tunnistusmerkintävaatimusten noudattamisen osalta.</p>
        <p>2 artikla</p>
        <p>Tämä asetus tulee voimaan 9 päivänä helmikuuta 2006.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 8 päivänä helmikuuta 2006.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 282, 1.11.1975, s. 77. Asetus sellaisena kuin se on viimeksi muutettuna asetuksella (EY) N:o 1913/2005 (EUVL L 307, 25.11.2005, s. 2).</p>
        <p>[2] EUVL L 139, 30.4.2004, s. 55. Oikaisu EUVL L 226, 25.6.2004, s. 22.</p>
        <p>[3] EUVL L 139, 30.4.2004, s. 1. Oikaisu EUVL L 226, 25.6.2004, s. 3.</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Siipikarjanliha-alalla 9 päivästä helmikuuta 2006 sovellettavat vientituet</p>
        <p>Huom. Tuotekoodit sekä A-sarjan määräpaikkakoodit on määritelty komission asetuksessa (ETY) N:o 3846/87 (EYVL L 366, 24.12.1987, s. 1), sellaisena kuin se on muutettuna.</p>
        <p>Määräpaikkojen numerokoodit on määritelty komission asetuksessa (EY) N:o 750/2005 (EUVL L 126, 19.5.2005, s. 12).</p>
        <p>Muiksi määräpaikoiksi on määritelty seuraavat:</p>
        <p>V03 A24, Angola, Saudi-Arabia, Kuwait, Bahrain, Qatar, Oman, Arabiemiirikunnat, Jordania, Jemen, Libanon, Irak, Iran.</p>
        <p>Tuotekoodi | Määräpaikka | Mittayksikkö | Tuen määrä |</p>
        <p>0105 11 11 9000 | A02 | EUR/100 pcs | 0,80 |</p>
        <p>0105 11 19 9000 | A02 | EUR/100 pcs | 0,80 |</p>
        <p>0105 11 91 9000 | A02 | EUR/100 pcs | 0,80 |</p>
        <p>0105 11 99 9000 | A02 | EUR/100 pcs | 0,80 |</p>
        <p>0105 12 00 9000 | A02 | EUR/100 pcs | 1,60 |</p>
        <p>0105 19 20 9000 | A02 | EUR/100 pcs | 1,60 |</p>
        <p>0207 12 10 9900 | V03 | EUR/100 kg | 26,00 |</p>
        <p>0207 12 90 9190 | V03 | EUR/100 kg | 26,00 |</p>
        <p>0207 12 90 9990 | V03 | EUR/100 kg | 26,00 |</p>
        <p>0207 14 20 9900 | V03 | EUR/100 kg | 10,00 |</p>
        <p>0207 14 60 9900 | V03 | EUR/100 kg | 10,00 |</p>
        <p>0207 14 70 9190 | V03 | EUR/100 kg | 10,00 |</p>
        <p>0207 14 70 9290 | V03 | EUR/100 kg | 10,00 |</p>
        <p>--------------------------------------------------</p>
      </div>
    </body>
</html>
