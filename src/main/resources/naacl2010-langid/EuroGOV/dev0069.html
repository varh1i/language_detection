<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Euroopan parlamentin ja neuvoston asetus (EY) N:o 501/2004, annettu 10 päivänä maaliskuuta 2004, rahoitustilejä koskevasta julkisyhteisöjen neljännesvuositilinpidosta (ETA:n kannalta merkityksellinen teksti)</head>
      <div type="body">
        <p>Euroopan parlamentin ja neuvoston asetus (EY) N:o 501/2004,</p>
        <p>annettu 10 päivänä maaliskuuta 2004,</p>
        <p>rahoitustilejä koskevasta julkisyhteisöjen neljännesvuositilinpidosta</p>
        <p>(ETA:n kannalta merkityksellinen teksti)</p>
        <p>EUROOPAN PARLAMENTTI JA EUROOPAN UNIONIN NEUVOSTO, jotka</p>
        <p>ottavat huomioon Euroopan yhteisön perustamissopimuksen ja erityisesti sen 285 artiklan,</p>
        <p>ottavat huomioon komission ehdotuksen,</p>
        <p>ottavat huomioon Euroopan keskuspankin lausunnon(1),</p>
        <p>noudattavat perustamissopimuksen 251 artiklassa määrättyä menettelyä(2),</p>
        <p>sekä katsovat seuraavaa:</p>
        <p>(1) Euroopan kansantalouden tilinpito- ja aluetilinpitojärjestelmästä yhteisössä 25 päivänä kesäkuuta 1996 annettu neuvoston asetus (EY) N:o 2223/96(3) sisältää yhteiset standardit, määritelmät, luokittelut ja tilinpitosäännöt, jotka on tarkoitettu noudatettaviksi laadittaessa jäsenvaltioiden tilejä Euroopan yhteisön tilastotarpeisiin ja joiden avulla jäsenvaltioiden tiedot saadaan keskenään vertailukelpoisiksi.</p>
        <p>(2) Tietotarpeita käsittelevässä talous- ja rahoituskomitean raportissa, jonka Ecofin-neuvosto hyväksyi 18 päivänä tammikuuta 1999, korostettiin, että tehokas valvonta ja talouspolitiikkojen koordinointi ovat erittäin tärkeitä talous- ja rahaliiton ja yhtenäismarkkinoiden moitteettoman toiminnan kannalta ja että tämä edellyttää kattavaa tilastotietojärjestelmää, joka tarjoaa poliittisille päättäjille tarpeellisia tietoja päätöstensä perustaksi. Raportissa todettiin myös, että julkisen rahoituksen lyhyen aikavälin tilastoille olisi annettava etusija erityisesti niissä jäsenvaltioissa, jotka osallistuvat talous- ja rahaliittoon, ja että tavoitteena oli laatia vaiheittain rahoitustilejä koskeva julkisyhteisöjen neljännesvuositilinpito.</p>
        <p>(3) Julkisyhteisöjen rahoitustilinpitoa (taloustoimia ja taseita) koskevat neljännesvuosittaiset kansalliset tiedot kattavat suuren osan euroalueen kaikista rahoitustaloustoimista ja rahoitustaseista ja niillä on tärkeä asema rahapolitiikan toteuttamisen tukemisessa. Euroopan keskuspankin neuvosto on tämän vuoksi sekä omiin tarkoituksiinsa antanut sääntöjä ja suuntaviivoja turvatakseen rahoitustilastoja ja kansallisia rahoitustilejä koskevien, vuotta lyhyemmältä aikaväliltä kerättyjen tietojen toimittamisen Euroopan keskuspankille.</p>
        <p>(4) Julkisyhteisöjen rahoitustaloustoimien ja taseiden vastinsektoreita koskevat tiedot ovat välttämättömiä, jotta julkisyhteisöjen rahoitusta ja vastinsektorin rahoitusinvestointeja koskevat tiedot voidaan analysoida kattavasti vastinsektori- ja instrumenttikohtaisesti.</p>
        <p>(5) Neuvoston asetuksen (EY) N:o 2223/96 täytäntöönpanosta julkisen rahoituksen lyhyen aikavälin tilastojen osalta 3 päivänä helmikuuta 2000 annetussa komission asetuksessa (EY) N:o 264/2000(4) ja muita kuin rahoitustilejä koskevasta julkisyhteisöjen neljännesvuositilinpidosta 10 päivänä kesäkuuta 2002 annetussa Euroopan parlamentin ja neuvoston asetuksessa (EY) N:o 1221/2002(5) täsmennetään muita kuin rahoitustilejä koskevat julkisyhteisöjen neljännesvuosittaiset tiedot, jotka jäsenvaltioiden on toimitettava komissiolle (Eurostatille).</p>
        <p>(6) Neuvoston asetuksen (EY) N:o 2223/96 2 ja 3 artiklassa säädetään edellytyksistä, joilla komissio voi päättää muutoksista Euroopan tilinpitojärjestelmän menetelmiin niiden sisällön selkiyttämiseksi tai parantamiseksi. Julkisyhteisöjen neljännesvuosittainen rahoitustilinpito edellyttää jäsenvaltioilta lisäresursseja, joten aiheesta ei voi antaa komission päätöstä, vaan siitä olisi hyväksyttävä erillinen Euroopan parlamentin ja neuvoston asetus.</p>
        <p>(7) Neuvoston päätöksellä 89/382/ETY(6) perustettu tilasto-ohjelmakomitea ja neuvoston päätöksellä 91/115/ETY(7) perustettu raha-, rahoitus- ja maksutasetilastokomitea ovat ilmoittaneet puoltavansa tämän asetusluonnoksen antamista,</p>
        <p>OVAT ANTANEET TÄMÄN ASETUKSEN:</p>
        <p>1 artikla</p>
        <p>Tavoite</p>
        <p>Tämän asetuksen tavoitteena on luetella ja määritellä keskeiset ominaispiirteet Euroopan kansantalouden tilinpitojärjestelmän (EKT 1995) julkisyhteisöjen sektorin ja sen kunkin alasektorin rahoitustaloustoimien sekä rahoitusvarojen ja velkojen luokille, joita koskevat neljännesvuosittaiset tiedot on toimitettava vaiheittain komissiolle (Eurostatille).</p>
        <p>2 artikla</p>
        <p>Neljännesvuosittaisten tietojen keruu: lähteet ja menetelmät</p>
        <p>1. Korkealaatuisten tilastojen laatimiseksi rahoitustaloustoimia sekä rahoitusvaroja ja velkoja koskevien neljännesvuosittaisten tietojen on perustuttava mahdollisimman pitkälti julkisyhteisöissä sellaisinaan saatavilla oleviin tietoihin. Neljännesvuosittaiset tiedot julkisyhteisöjen yksikköjen hallussa olevista noteeraamattomista osakkeista (AF.512) ja muista osuuksista (AF.513), sellaisina kuin ne on määritelty ja koodattu EKT 1995:ssä, voidaan kuitenkin estimoida interpoloimalla ja ekstrapoloimalla vuosittaisista tiedoista.</p>
        <p>2. Rahoitustaloustoimia sekä rahoitusvaroja ja velkoja koskevien neljännesvuosittaisten tietojen keruussa on noudatettava EKT 1995:n sääntöjä ja erityisesti institutionaalisten yksikköjen sektorikohtaista luokitusta ja konsolidointia koskevia sääntöjä ja rahoitustaloustoimien sekä rahoitusvarojen ja velkojen luokitusta, kirjausajankohtaa ja arvotusta koskevia sääntöjä.</p>
        <p>3. Neljännesvuosittaisten tietojen ja niitä vastaavien, asetuksen (EY) N:o 2223/96 mukaisesti komissiolle toimitettavien tietojen on oltava keskenään johdonmukaisia.</p>
        <p>4. Rahoitusvaroja ja velkoja koskevat neljännesvuosittaiset tiedot ovat rahoitusvarojen ja velkojen määriä kunkin vuosineljänneksen päättyessä.</p>
        <p>3 artikla</p>
        <p>Rahoitustaloustoimia, rahoitusvaroja ja velkoja koskevien neljännesvuosittaisten tietojen toimittaminen</p>
        <p>1. Jäsenvaltioiden on toimitettava komissiolle (Eurostatille) rahoitustaloustoimia (F.) sekä rahoitusvaroja ja velkoja (AF.) koskevat neljännesvuosittaiset tiedot seuraavista instrumenteista, sellaisina kuin ne on määritelty ja koodattu EKT 1995:ssä:</p>
        <p>a) monetaarinen kulta ja erityiset nosto-oikeudet (SDR) (F.1 ja AF.1);</p>
        <p>b) käteisraha ja talletukset (F.2 ja AF.2);</p>
        <p>c) muut lyhytaikaiset arvopaperit kuin osakkeet ja johdannaiset (F.331 ja AF.331);</p>
        <p>d) muut pitkäaikaiset arvopaperit kuin osakkeet ja johdannaiset (F.332 ja AF.332);</p>
        <p>e) johdannaiset (F.34 ja AF.34);</p>
        <p>f) lyhytaikaiset lainat (F.41 ja AF.41);</p>
        <p>g) pitkäaikaiset lainat (F.42 ja AF.42);</p>
        <p>h) osakkeet ja muut osuudet (F.5 ja AF.5);</p>
        <p>i) kotitalouksien osuus henkivakuutus- ja eläkerahastoista (F.61 ja AF.61);</p>
        <p>j) vakuutusmaksu- ja korvausvastuu (F.62 ja AF.62);</p>
        <p>k) muut saamiset ja velat (F.7 ja AF.7).</p>
        <p>2. Jäsenvaltioiden on myös toimitettava komissiolle (Eurostatille) 4 artiklassa tarkoitettua valtionhallinnon alasektoria (S.1311) koskevat neljännesvuosittaiset tiedot seuraavasti:</p>
        <p>a) noteeratut osakkeet (F.511 ja AF.511) rahoitusvaroihin kohdistuvien taloustoimien ja rahoitusvarojen osalta;</p>
        <p>b) käteisraha (F.21 ja AF.21) velkoihin kohdistuvien taloustoimien ja velkojen osalta.</p>
        <p>4 artikla</p>
        <p>Julkisyhteisöt-sektorin ja alasektoreiden kattavuus</p>
        <p>Jäsenvaltioiden on toimitettava neljännesvuosittaiset tiedot julkisyhteisöt-sektorista ja sen seuraavista alasektoreista, jotka on EKT 1995:ssä määritelty ja koodattu julkisyhteisöihin (S.13) kuuluviksi:</p>
        <p>- valtionhallinto (S.1311)</p>
        <p>- osavaltiohallinto (S.1312)</p>
        <p>- paikallishallinto (S.1313)</p>
        <p>- sosiaaliturvarahastot (S.1314).</p>
        <p>5 artikla</p>
        <p>Toimitettavien neljännesvuosittaisten tietojen luonne</p>
        <p>1. Edellä 3 artiklassa tarkoitetut neljännesvuosittaiset tiedot on toimitettava sulautettuina (konsolidoituina) 4 artiklassa tarkoitettujen julkisyhteisöt-sektorin alasektoreiden osalta.</p>
        <p>2. Edellä 3 artiklassa tarkoitetut neljännesvuosittaiset tiedot on toimitettava sekä sulautettuina (konsolidoituina) että sulauttamattomina 4 artiklassa tarkoitetun julkisyhteisöt-sektorin (S.13) osalta.</p>
        <p>3. Vastinsektoreittain eritellyt neljännesvuosittaiset tiedot on toimitettava 4 artiklassa tarkoitettujen valtionhallinnon (S.1311) ja sosiaaliturvarahastojen (S.1314) alasektoreiden osalta tämän asetuksen liitteessä esitetyn kuvauksen mukaisesti.</p>
        <p>6 artikla</p>
        <p>Neljännesvuosittaisten tietojen toimittamisen aikataulu</p>
        <p>1. Edellä 3, 4 ja 5 artiklassa tarkoitetut neljännesvuosittaiset tiedot on toimitettava komissiolle (Eurostatille) viimeistään kolmen kuukauden kuluttua sen vuosineljänneksen päättymisestä, jota tiedot koskevat.</p>
        <p>2. Kaikki tarkistukset edellisten vuosineljännesten tietoihin on toimitettava samanaikaisesti.</p>
        <p>3. Edellä 3, 4 ja 5 artiklassa tarkoitetut neljännesvuosittaiset tiedot, lukuun ottamatta muita saamisia ja velkoja (F.7 ja AF.7), on toimitettava ensimmäisen kerran seuraavan aikataulun mukaisesti:</p>
        <p>a) valtionhallinnon alasektoria (S.1311) ja sosiaaliturvarahastojen alasektoria (S.1314) koskevat tiedot on toimitettava 30 päivään kesäkuuta 2004 mennessä; komissio voi myöntää vastinsektoreittain eriteltyjen tietojen sekä joidenkin rahoitustaloustoimia sekä rahoitusvaroja ja velkoja koskevien tietojen toimittamisen aloittamispäivää koskevan poikkeuksen enintään 18 kuukaudeksi, mikäli kansallisiin tilastojärjestelmiin on tehtävä huomattavia mukautuksia;</p>
        <p>b) osavaltiohallinnon (S.1312) ja paikallishallinnon (S.1313) alasektoreita koskevat tiedot on toimitettava:</p>
        <p>i) 30 päivään kesäkuuta 2004 mennessä 3 artiklan 1 kohdassa eriteltyjen velkoihin kohdistuvien taloustoimien ja velkojen osalta; komissio voi myöntää enintään 18 kuukauden poikkeuksen tietojen toimittamisen aloitusajankohdan osalta, jos kansalliseen tilastojärjestelmään on tehtävä huomattavia mukautuksia;</p>
        <p>ii) 30 päivään kesäkuuta 2005 mennessä 3 artiklan 1 kohdassa eriteltyjen rahoitusvaroihin kohdistuvien taloustoimien ja varojen osalta; komissio voi myöntää enintään kuuden kuukauden poikkeuksen tietojen toimittamisen aloitusajankohdan osalta, jos kansalliseen tilastojärjestelmään on tehtävä huomattavia mukautuksia;</p>
        <p>c) julkisyhteisöt-sektoria (S.13) koskevat tiedot on toimitettava 30 päivään kesäkuuta 2005 mennessä; komissio voi myöntää enintään kuuden kuukauden poikkeuksen tietojen toimittamisen aloitusajankohdan osalta, jos kansalliseen tilastojärjestelmään on tehtävä huomattavia mukautuksia.</p>
        <p>4. Edellä 4 artiklassa tarkoitettujen sekä julkisyhteisöt-sektorin (S.13) ja sen alasektoreiden muita saamisia ja velkoja (F.7 ja AF.7) koskevat neljännesvuosittaiset tiedot on toimitettava komissiolle (Eurostatille) ensimmäisen kerran 30 päivään kesäkuuta 2005 mennessä; komissio voi myöntää enintään kuuden kuukauden poikkeuksen tietojen toimittamisen aloitusajankohdan osalta, jos kansalliseen tilastojärjestelmään on tehtävä huomattavia mukautuksia.</p>
        <p>7 artikla</p>
        <p>Takautuvia tietoja koskevat säännökset</p>
        <p>1. Edellä 6 artiklassa tarkoitettujen neljännesvuosittaisten tietojen on katettava rahoitustaloustoimia koskevat takautuvat tiedot vuoden 1999 ensimmäisestä neljänneksestä alkaen ja rahoitustaseita koskevat takautuvat tiedot vuoden 1998 neljännestä neljänneksestä alkaen 6 artiklan 3 ja 4 kohdassa ensimmäisen kerran toimitettaville tiedoille vahvistetun aikataulun mukaisesti.</p>
        <p>2. Takautuvat tiedot voivat tarvittaessa perustua %quot%parhaisiin estimaatteihin%quot%, joiden osalta on noudatettava erityisesti 2 artiklan 2 ja 3 kohtaa.</p>
        <p>8 artikla</p>
        <p>Täytäntöönpano</p>
        <p>1. Jäsenvaltioiden on toimitettava komissiolle (Eurostatille) kuvaus 3 artiklassa tarkoitettujen neljännesvuosittaisten tietojen keruussa käytettävistä lähteistä ja menetelmistä (ensimmäinen kuvaus) samalla, kun ne aloittavat neljännesvuosittaisten tietojen toimittamisen 6 artiklan 3 ja 4 kohdassa säädetyn aikataulun mukaisesti.</p>
        <p>2. Jäsenvaltioiden on ilmoitettava komissiolle (Eurostatille) kaikki muutokset tähän ensimmäiseen kuvaukseen, kun tarkistetut tiedot toimitetaan.</p>
        <p>3. Komissio (Eurostat) tiedottaa tilasto-ohjelmakomitealle ja raha-, rahoitus- ja maksutasetilastokomitealle kunkin jäsenvaltion käyttämistä lähteistä ja menetelmistä.</p>
        <p>9 artikla</p>
        <p>Raportti</p>
        <p>Edellä 3, 4 ja 5 artiklassa tarkoitettujen tietojen perusteella ja tilasto-ohjelmakomiteaa sekä raha-, rahoitus- ja maksutasetilastokomiteaa kuultuaan komissio (Eurostat) antaa 31 päivään joulukuuta 2005 mennessä Euroopan parlamentille ja neuvostolle raportin, joka sisältää jäsenvaltioiden toimittamien neljännesvuosittaisten tietojen luotettavuuden arvioinnin.</p>
        <p>10 artikla</p>
        <p>Voimaantulo</p>
        <p>Tämä asetus tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Strasbourgissa 10 päivänä maaliskuuta 2004.</p>
        <p>Euroopan parlamentin puolesta</p>
        <p>Puhemies</p>
        <p>P. Cox</p>
        <p>Neuvoston puolesta</p>
        <p>Puheenjohtaja</p>
        <p>D. Roche</p>
        <p>(1) EUVL C 165, 16.7.2003, s. 6.</p>
        <p>(2) Euroopan parlamentin lausunto, annettu 21. lokakuuta 2003 (ei vielä julkaistu virallisessa lehdessä), neuvoston yhteinen kanta, vahvistettu 22. joulukuuta 2003 (ei vielä julkaistu virallisessa lehdessä) ja Euroopan parlamentin kanta, vahvistettu 10. helmikuuta 2004 (ei vielä julkaistu virallisessa lehdessä).</p>
        <p>(3) EYVL L 310, 30.11.1996, s. 1, asetus sellaisena kuin se on viimeksi muutettuna Euroopan parlamentin ja neuvoston asetuksella (EY) N:o 1267/2003 (EUVL L 180, 18.7.2003, s. 1).</p>
        <p>(4) EYVL L 29, 4.2.2000, s. 4.</p>
        <p>(5) EYVL L 179, 9.7.2002, s. 1.</p>
        <p>(6) EYVL L 181, 28.6.1989, s. 47.</p>
        <p>(7) EYVL L 59, 6.3.1991, s. 19, päätös sellaisena kuin se on muutettuna neuvoston päätöksellä 96/174/EY (EYVL L 51, 1.3.1996, s. 48).</p>
      </div>
      <div type="annex">
        <p>LIITE</p>
        <p>VASTASEKTORIKOHTAINEN ERITTELY(1)</p>
        <p>Valtionhallinnon (S.1311) ja sosiaaliturvarahastojen (S.1314) rahoitustaloustoimet ja rahoitustaseet(2)</p>
        <p>%gt%PIC FILE= %quot%L_2004081FI.000502.TIF%quot%%gt%</p>
        <p>(1) Kehyksissä ilmoitetaan raportointivaatimukset.</p>
        <p>(2) EKT 95:n mukaiset koodit ovat: S: sektorit/alasektorit; F: rahoitustaloustoimet; AF: rahoitustaseen erät.</p>
      </div>
    </body>
</html>
