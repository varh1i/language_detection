<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>Komission asetus (EY) N:o 1016/2006, annettu 4 päivänä heinäkuuta 2006 , melonien kaupan pitämistä koskevista vaatimuksista annetun asetuksen (EY) N:o 1615/2001 muuttamisesta</head>
      <div type="body">
        <p>Komission asetus (EY) N:o 1016/2006,</p>
        <p>annettu 4 päivänä heinäkuuta 2006,</p>
        <p>melonien kaupan pitämistä koskevista vaatimuksista annetun asetuksen (EY) N:o 1615/2001 muuttamisesta</p>
        <p>EUROOPAN YHTEISÖJEN KOMISSIO, joka</p>
        <p>ottaa huomioon Euroopan yhteisön perustamissopimuksen,</p>
        <p>ottaa huomioon hedelmä- ja vihannesalan yhteisestä markkinajärjestelystä 28 päivänä lokakuuta 1996 annetun neuvoston asetuksen (EY) N:o 2200/96 [1] ja erityisesti sen 2 artiklan 2 kohdan,</p>
        <p>sekä katsoo seuraavaa:</p>
        <p>(1) Komission asetuksessa (EY) N:o 1615/2001 [2] vahvistetaan melonien kaupan pitämistä koskevat vaatimukset, erityisesti merkintöjen osalta.</p>
        <p>(2) Selkeyden ja kansainvälisen avoimuuden vuoksi kyseiset muutokset olisi otettava huomioon Yhdistyneiden Kansakuntien Euroopan talouskomission (ETY/YK) pilaantumisalttiiden tuotteiden laatuvaatimusten asettamista ja laadun kehittämistä käsittelevän työryhmän melonien kaupan pitämistä ja kauppalaadunvalvontaa koskeviin FFV-23-vaatimuksiin äskettäin tehdyt muutokset.</p>
        <p>(3) Melonit luokitellaan ja pidetään kaupan niiden kauppamuodon mukaisesti. Tärkeimmät kauppamuodot luetellaan taloudellisen yhteistyön ja kehityksen järjestön (OECD) julkaisemassa esitteessä, jossa vahvistetaan melonien pääasiallisten kauppamuotojen luettelo, johon liittyy selityksiä ja havainnollistavia kuvia. Mainitulla esitteellä pyritään helpottamaan voimassa olevien vaatimusten, eli Yhdistyneiden Kansakuntien Euroopan talouskomission FFV-23-vaatimusten, joihin asetus (EY) N:o 1615/2001 perustuu, yhteistä tulkintaa.</p>
        <p>(4) Asetus (EY) N:o 1615/2001 olisi sen vuoksi muutettava.</p>
        <p>(5) Tässä asetuksessa säädetyt toimenpiteet ovat tuoreiden hedelmien ja vihannesten hallintokomitean lausunnon mukaiset,</p>
        <p>ON ANTANUT TÄMÄN ASETUKSEN:</p>
        <p>1 artikla</p>
        <p>Muutetaan asetuksen (EY) N:o 1651/2001 liite tämän asetuksen liitteen mukaisesti.</p>
        <p>2 artikla</p>
        <p>Tämä asetus tulee voimaan kahdentenakymmenentenä päivänä sen jälkeen, kun se on julkaistu Euroopan unionin virallisessa lehdessä.</p>
        <p>Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa.</p>
      </div>
      <div type="signature">
        <p>Tehty Brysselissä 4 päivänä heinäkuuta 2006.</p>
        <p>Komission puolesta</p>
        <p>Mariann Fischer Boel</p>
        <p>Komission jäsen</p>
        <p>[1] EYVL L 297, 21.11.1996, s. 1. Asetus sellaisena kuin se on viimeksi muutettuna komission asetuksella (EY) N:o 47/2003 (EYVL L 7, 11.1.2003, s. 64).</p>
        <p>[2] EYVL L 214, 8.8.2001, s. 21. Asetus sellaisena kuin se on viimeksi muutettuna asetuksella (EY) N:o 907/2004 (EUVL L 163, 30.4.2004, s. 50).</p>
        <p>--------------------------------------------------</p>
      </div>
      <div type="annex">
        <p>LIITE</p>
        <p>Korvataan asetuksen (EY) N:o 1615/2001 liitteessä olevan VI kohdan B alakohdan (Merkitsemistä koskevat säännökset – Tuote) toinen luetelmakohta seuraavasti:</p>
        <p>- %quot%— Kauppamuodon nimi [1]</p>
        <p>- — Lajikkeen nimi (vapaaehtoinen).</p>
        <p>[1] Pääasialliset kauppamuodot määritellään hedelmien ja vihannesten kansainvälisten vaatimusten soveltamista koskevan OECD:n järjestelmän julkaisussa %quot%Commercial types of melons/Les types commerciaux de melons, OCDE, 2006%quot% Internet-osoitteessa http://www.oecdbookshop.org%quot%</p>
        <p>--------------------------------------------------</p>
      </div>
    </body>
</html>
