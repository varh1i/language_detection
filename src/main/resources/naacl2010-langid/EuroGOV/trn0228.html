<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta name="DC.type" http-equiv="Content-Type" content="text/html; charset=UTF-8">
</head>
    <body>
      <head>A Bíróság ítélete (hatodik tanács) 2005. október 27. a C-377/04. sz., az Európai Közösségek Bizottsága kontra Osztrák Köztársaság ügyben (Tagállami kötelezettségszegés – Az 1999/92/EK irányelv – Munkavállalók védelme – Robbanásveszélyes légkör kockázatának fennállása – Az előírt határidőn belüli átültetés elmaradása)</head>
      <div type="body">
        <p>A Bíróság ítélete</p>
        <p>(hatodik tanács)</p>
        <p>2005. október 27.</p>
        <p>a C-377/04. sz., az Európai Közösségek Bizottsága kontra Osztrák Köztársaság ügyben [1]</p>
        <p>A C-377/05. sz., az Európai Közösségek Bizottsága (meghatalmazottak: D. Martin és V. Kreuschitz) kontra Osztrák Köztársaság (meghatalmazott: C. Pesendorfer) ügyben, az EK 226. cikk alapján 2004. szeptember 2-án tagállami kötelezettségszegés megállapítása iránt előterjesztett kereset tárgyában, a Bíróság (hatodik tanács), tagjai: J. Malenovský tanácselnök, A. Borg Barthet (előadó) és U. Lõhmus bírák, főtanácsnok: L. A. Geelhoed, hivatalvezető: R. Grass, 2005. október 27-én meghozta ítéletét, amelynek rendelkező része a következő:</p>
        <p>1) Az Osztrák Köztársaság, mivel nem fogadta el azokat a törvényi, rendeleti vagy közigazgatási rendelkezéseket, amelyek szükségesek a robbanásveszélyes légkör kockázatának kitett munkavállalók biztonságának és egészségvédelmének javítására vonatkozó minimumkövetelményekről (15. egyedi irányelv a 89/391/EGK irányelv 16. cikkének (1) bekezdése értelmében) szóló, 1999. december 16-i 1999/92/EK európai parlamenti és tanácsi irányelv teljes körű átültetéséhez, nem teljesítette ezen irányelvből eredő kötelezettségeit.</p>
        <p>2) A Bíróság az Osztrák Köztársaságot kötelezi a költségek viselésére.</p>
        <p>[1] HL C 262., 2004.10.23.</p>
        <p>--------------------------------------------------</p>
      </div>
    </body>
</html>
