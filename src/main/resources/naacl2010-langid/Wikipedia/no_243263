'''Skeiv Ungdom''' er en partipolitisk uavhengig ungdomsorganisasjon som jobber for hvert enkelt menneskes frihet til å være seg selv. Skeiv Ungdom ble stiftet den 6. august 2004 på Utøya i Buskerud. Skeiv Ungdom er ungdomsorganisasjonen til  ''(LLH)''.
''«Skeiv Ungdom jobber for hvert enkelt menneskes frihet til å være seg selv uavhengig av kjønnsidentitet og seksualitet. Vi ønsker en verden der alle seksuelle uttrykk basert på samtykke og likeverd er akseptert, og der ingen får privilegier i samfunnet på bakgrunn av sitt kjønnsuttrykk eller sin seksualitet.»''
Jafnaðr er Skeiv Ungdoms årlige nordiske sommerfestival. Jafnaðr ble for første gang arrangert i 2005, men Jafnaðrs historie strekker seg helt tilbake til år 2000 da Ungdomsutvalget i  arrangerte sin første sommerleir som ble kalt for Homoøya. Etter at Skeiv Ungdom ble stiftet som en selvstendig ungdomsorganisasjon i 2004, skiftet sommerleiren over til å bli festival og ble kalt for Jafnaðr.
Ordet "Jafnaðr" ''(uttales "javnadr")'' stammer fra det norrøne og betyr blant annet likeverd.
Ungdomstelefonen (tidl. Homofiles Ungdomstelefon, HUT) ''(UT)'' er en landsdekkende telefontjeneste for unge skeive. Ungdomstelefonen er i mange tilfeller førstekontakt for ungdom uten tilhørighet til organiserte tilbud for skeive, men blir også bl.a. benyttet av helsepersonell, samt andre kontaktpersoner for ungdom, som trenger rådgivning.
Ungdomstelefonen er et lavterskeltilbud som er lett tilgjengelig for unge som trenger noen å snakke med om forelskelse, seksualitet, kjønn og identitet, aktivitetstilbud og sikrere sex. "Unge svarer unge" er en del av HUT sin filosofi.
Telefonen er betjent søndag - fredag kl. 18:00 - 22:00, og telefonummeret er 810 00 277.
Skeiv Ungdom har pr. juni 2008 elleve lokallag spredt over alle kanter av landet, fra Sør til Hammerfest. I tillegg er det lokale krefter i Bodø som jobber frem mot oppstarten av nye lokallag.