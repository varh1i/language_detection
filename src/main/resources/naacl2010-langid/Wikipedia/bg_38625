'''Дженгал''' се нарича един от най-красивите върхове в . Той е разположен на едно от страничните пирински била - Полежанското, между Дженгалската порта и връх Момин двор, над (западно) от . Висок е 2730 м, което не го поставя между десетте най-високи върха в планината. Името Дженгал идва според най-популярната версия от турската дума "дженгал", която означава овца без агне. При стрижене на такива овце оставяли по един пискюл, за да ги отличават. Действително, гледан от посоката на хижа , върхът сякаш има един оставен пискюл. Според друга версия, върхът носи името на сина на бог  - Дженгал. С него е свързана легендата за злия бог Бес (Без), който решил да открадне дъщерята на Перун, докато си играела в самодивските градини (край ). Брат и&#768; Дженгал отгатнал намеренията му, победил го и го затрупал с камъни на връх . Това старо турско име на два пъти е било променяно с официални актове на държавата: през 1942 г. на Голец, а по времето на  на Самодивски връх. Днес и двете имена не се използват от туристите.
Дженгал е гранитен връх, който може да се изкачи от три места. Най-достъпната пътека започва от Самодивските езера, изкачва се към скалистия ръб в посока Момин двор, а след това минава зад самите скали. Тя стига до пирамидата на върха и се изкачва по лесен терен от южната страна. Възможно, но опасно и с висока техническа трудност е изкачването от страна на Дженгалската порта, тоест от север. Там се простира шеметен гранитен гребен, наречен Дженгалски ръб. Пътеката е едва забележима, като изключително е затруднена от наличието на големи клекови храсти по скалите. Накрая тя излиза в подножието на самия връх на малкото плато от северната страна. По-малко опасен е вариантът за изкачване на върха от страната на Поповото езеро, тъй като там има добре направена пътека, която обаче е много трудна за улавяне при движение отдолу нагоре. Тя минава между отвесните скали над езерото и излиза на същото това плато, където се свързва с маршрута от Дженгалската порта. 