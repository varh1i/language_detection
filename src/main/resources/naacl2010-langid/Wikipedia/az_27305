İbrahimov Hüseyn Məmməd oğlu — nasir, 1952-ci ildən AYB-nın üzvü, Azərbaycanın xalq yazıçısı (1998). 
1919-cu il mayın 23-də Azərbaycanda Naxçıvan MR-in Şərur rayonunun Şaxtalı kəndində anadan olmuşdur. ADU-nun jurnalistika fakültəsini bitirmişdir (1953-1958). Naxçıvan MSSR mədəniyyət naziri (1970-1975), «Şərq qapısı» qəzeti redaksiyasında şöbə müdiri (1975-1980) işləmişdir. Hazırda Naxçıvan Yazıçılar Birliyinin sədridir. 
Xidmətlərinə görə beş medalla təltif olunmuşdur. 1994-cü ildə «Şöhrət» ordeni ilə təltif edilmişdir. 
«Şirin xatirə» (1963), «Sabahın sorağında» (1966), «Bahar yağışı» (1983), «Əsrin onda biri» (1987), «Qu quşları öləndə oxuyurlar» (1988), «Böhtan» (1998), «Ata, qız və bostonlu Franklin» (1999) və s. kitabların müəllifidir.