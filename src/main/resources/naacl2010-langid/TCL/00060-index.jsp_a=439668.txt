Verksamheten vid Göteborgs Konstskola är hotad!
I ett förslag från regionens kultursekretariat förslås kulturnämnden avskaffa ett för Göteborgs Konstskola viktigt regionalt stöd.
Ett felaktigt beslut i denna fråga kan ha till följd att skolan läggs ner, eller att man drastiskt tvingas sänka den höga kvalitet som kännetecknar skolan. För något äldre Göteborgare är den känd som gamla Hovedskous Målarskola.
Ett av de motiv man anger i den utredning som ligger bakom förslaget är att skolan inte kan tillmätas betydelsefullt regionalt värde.
Utan att ta hänsyn till på vilka grunder nuvarande regionala stöd tillkommit, föreslås en total indragning av detta under en treårsperiod.
Stödet, som beslutades av politikerna så sent som 1998 på 1,4 miljoner kronor om året, är i själva verket ett bidrag för den hyra på 2,5 miljoner, man årligen betalar till kommunala Higab.
