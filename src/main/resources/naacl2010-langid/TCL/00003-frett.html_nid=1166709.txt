
Argentínskur blaðamaður spurði Bandaríkjaforseta George W. Bush hvað hann hefði í vösunum. Forsetinn stóð þá upp, setti hendur í vasana og dró upp einn hvítan vasaklút sem hann veifaði á dramatískan hátt.
 Es todo," sagði Bush við spænskumælandi blaðamanninn, í merkingunni að vasaklúturinn væri allt og sumt sem hann hefði í vösunum.  No dinero, no mas. No wallet" sem útleggst á íslensku sem:  Engir peningar, ekki meira. Ekkert veski."
Bush þarf ekki að hafa reiðufé á sér, aðstoðarfólk hans sér um að kaupa allt sem hann kann að þurfa. Hann þarf ekki að hafa farsíma á sér því hann er umkringdur aðstoðarmönnum sem hringja fyrir hann öll símtöl. Og ekki þarf hann lykla þar sem allar dyr eru opnaðar fyrir hann og bílinn keyrir sérþjálfaður bílstjóri frá leyniþjónustunni.
Argentínski fréttamaðurinn spurði hvort hann hefði ekki einu sinni úr á úlnliðnum.  Si, Timex," sagði Bush og sýndi á sér úlnliðinn með úri með tvöföldu vaffi, einum af upphafsstöfunum hans á úrskífunni.  En ég á ekki að auglýsa neinn varning."
