Honda har som den første motorcykelproducent haft held med at udvikle et funktionsdygtigt airbag-system til motorcykler. 
Verdens første motorcykel med airbag bliver den nye Honda Goldwing - den tohjulede bil -der kommer til Europa tidligst næste sommer.
Alle motorcyklister frygter situationen, hvor en bil svinger til venstre lige foran dem, eller helt enkelt overser dem, og kører lige ud foran, så sammenstød ikke kan undgås.
Den type uheld har mange motorcyklisters liv på samvittigheden, men en airbag vil kunne redde mange liv.
Hele produktionen af Goldwing er henlagt til USA, og det bliver den amerikanske udgave, der produceres først. De europæiske godkendelsesregler og -procedurer er så forskellige fra de amerikanske, at der må markante forskelle til på samme motorcykel, før de kan tage skridtet fra den ene side af Atlanten til den anden.
