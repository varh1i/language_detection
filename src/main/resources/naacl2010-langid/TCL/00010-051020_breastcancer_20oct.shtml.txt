Клиничките испитувања во Соединетите држави навестуваат дека лекот користен во случаи на напреднат рак на дојка покажува значителни резултати ако се користи рутински во раните зачетоци на болеста. 
Истражувањата објавени во магазинот New England Journal of Medicine, покажуваат дека лекот Херцептин го намалува повторното враќање на болеста за половина. 
Лекарите го опишуваат откритието како зачудувачко и велат дека илјадници пациенти би можеле да се спасат само во Соединетите држави. 
Според нив лекот го забавува ракот и во комбинација со хемотерапија ги уништува канцерогените клетки. 
Но исто така тие предупредуваат дека Херцептинот делувал во само една четвртина од случаите, кај оние жени каде туморите имале исклучително големи количества на протеинот познат како ХЕР2, кој предизвикува исклучително агресивен канцер. 
