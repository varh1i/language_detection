
  Fe aeth yr antur i ddwylo'r derbynwyr dri mis yn ôl 
Mae credydwyr Antur Dwyryd Ll n wedi cael gwybod fod adroddiad yn cael ei baratoi am y cyfarwyddwyr. 
Cafodd yr asiantaeth fusnes ei rhoi yn nwylo'r derbynwyr dri mis yn ôl. 
Fe fu cynrychiolwyr 200 o fusnesau yn cyfarfod â'r derbynwyr yn Llandudno ddydd Mercher. 
Mae tua £500,000 yn ddyledus iddyn nhw ond clywson nhw fod derbyn yr arian yn "annhebygol". 
"Ein gobaith yw y bydd yr awdurdodau'n mynd i wraidd y broblem, hyd yn oed os nad oes arian ar ddiwedd y dydd," meddai Alwyn Gruffydd, un o'r rhai sy'n aros am arian. 
£3,500 
"O leiaf, fe fyddwn ni'n gwybod pwy oedd yn gyfrifol am yr hyn ddigwyddodd a sut y collodd cymuned fel Gwynedd gymaint o arian." 
Mae cwmni cynllunio o Gonwy, blah d blah, yn dal i aros am £3,500. 
Dywedodd y rheolwr gyfarwyddwr Neil Rylance fod y cyfanswm yn llawer o arian i'w golli. 
"Mae pobl wedi rhoi cymaint o arian ac ymdrech i mewn i'r busnes ac rydyn ni'n dal i orfod talu cyflogau. A dweud y gwir, mae'n cyfateb i gyflog deufis i rai pobol." 
Dywedodd y derbynwyr, Kroll, wrth y credydwyr fis diwethaf nad oedd arian dros ben i dalu'r credydwyr. 
Mae Cyllid y Wlad yn aros am fwy na £600,000 a dywedodd Kroll fod cyfrif banc yr Antur £283,000 yn y coch pan gafodd y derbynwyr eu penodi. 
