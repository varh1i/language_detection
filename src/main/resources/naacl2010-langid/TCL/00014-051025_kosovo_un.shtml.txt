Съветът за сигурност на ООН подкрепи предложението за започване на преговори за бъдещето на Косово.
Сръбската област е под управлението на ООН след военната интервенция на НАТО през 1999.
Генералният секретар на ООН Кофи Анан, който направи предложението, заяви, че в скоро време ще назначи специален пратеник, който ще наблюдава преговорите. 
Кореспондентът на ББС в ООН посочва, че никой не подценява трудността на задачата. 
Мнозинството етнически албанци в Косово настояват на независимост, докато сръбското малцинство не иска Сърбия да се откаже от суверенитета върху областта.
