
Umaabot sa P1.2 bilyon ang ginastos ng pamahalaan bilang pambayad sa mga kinuha nitong mga consultants noong nakaraang taon.
Ito’y ayon kay House committee on appropriation chairman Rep. Rolando Andaya kasabay na rin ng panawagan nito sa mga ahensya ng pamahalaan na hinay-hinay na sa pagkuha ng mga consultants dahil patuloy na lumalaki ang ginagastos dito ng pamahalaan gayong kapos sa pondo ang gobyerno.
Ayon kay Andaya, bagama’t mas mababa ang ginastos sa consultancy fee ng pamahalaan noong taong 2004 kaysa sa P1.48 bilyong ginastos nito noong taong 2003, mas nakakabuti pa rin umanong bawas-bawasan ito.
