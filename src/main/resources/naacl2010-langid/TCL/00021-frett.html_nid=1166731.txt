
Að minnsta kosti 20 manns létu lífið í dag og 45 særðust þegar bílsprengja sprakk í bænum Musayyib, um 55 km suður af Bagdad, höfuðborg Íraks. Sprengjan sprakk strax eftir sólarlag utan við mosku sjía-múslima í borginni. Um var að ræða sjálfsmorðsárás.
Í þessari sömu borg létu 90 manns lífið þegar maður sprengdi sig í loft upp við hliðina á olíuflutningabíl utan við mosku með þeim afleiðingum að olíutankurinn sprakk.
