
Leikarinn Christian Slater féll niður af húsþaki í gleðskap heima hjá Paris Hilton um síðustu helgi. Fer tvennum sögum af því hvað olli falli leikarans. Þykir mikil mildi að hann slasaðist ekki við fallið.
Heimildir herma að leikarinn hafi dottið niður þegar hann var að hafa afskipti af nágrönnum sem kvörtuðu undan hávaða í gleðskapnum. Lögreglan í Los Angeles neitar því að Slater hafi dottið niður af þakinu eftir að lögreglan beitti stuðbyssu til að ná honum niður.
