Klåfingriga staten, alltså regering och riksdag, har mer och mer börjat lägga sig i umgängesseder och ordningsregler som hittills skötts av lokala politiker, arbetsgivare, fackföreningar, myndigheter eller privatpersoner.
Efter lagar om cykelhjälm på barnen och rökförbud på krogen står skolan på tur.
Miljöpartiet, vänstern och många socialdemokrater vill ha totalförbud mot att skolan tar betalt för utflykter och andra aktiviteter, till exempel en "tjuga" för biobesök.
Det är inte bara toppstyrningen som bör diskuteras. Stopplagar ger också konstiga problem med gränserna mellan förbjudet och tillåtet.
