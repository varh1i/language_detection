Shtypi i sotëm evropian përqëndrohet në zgjedhjet e fundit presidenciale në Poloni dhe fitoren e Leh Kaçinskit si president i ardhshëm i Polonisë. 
FRANKFURTER ALLGEMEINE ZEITUNG e Gjermanisë ka shpresë se presidenti i zgjedhur i Polonisë Leh Kaçinski do të zbusë tonet me të marrë postin. 
"Gjatë fushatës pati disa tone të pakëndshme anti-gjermane, euroskeptike dhe joliberale", shkruan FRANKFURTER ALLGEMEINE ZEITUNG.
Ndërkohë FRANKFURTER RUNDSCHAU thotë se zgjedhja e Leh Kaçinskit është " lajm i keq për Evropën në tërësi", pavarësisht nga "tonet e dyshimta pajtuese" menjëherë pas fitores.
Nën titullin "Presidenti i rrezikshëm", DIE TAGESZEITUNG e Gjermanisë paralajmëron për pasoja e një " revolucioni moral " të planifikuar në Poloni. 
Ndërkaq IZVESTIA e Rusisë e cilëson Kaçinskin si " politikanin e së kaluarës".
" Në Evropën moderne pak të tillë kanë ngelur", shkuan gazeta ruse. 
Në Danimarkë INFORMATION thekson se zgjedhja e Leh Kaçinski tregon se Polonia është ende larg maturisë politike.
Ndërkaq, PRAVO e Republikës Çeke, flet për " binjakët që vodhën zemrat e polakëve".
Pas fitores së Kaçinskit në zgjedhjet presidenciale, vëllezrit binjak Kaçniski tashmë kanë një pushtet " të jashtëzakonshëm."
Në Austri PIE PRESSE thotë se zgjedhjet lokale të së dielës në Vienë çojnë drejt një koalicioni mes të djathtës dhe të majtës mes Partisë Popullore të Kancelarit Shysel dhe Socialdemokrateve, pas zgjedhjeve të përgjithshme të vitit të ardhshëm. 
Gazeta PIE PRESSE argumenton se Aleanca për të Ardhmen e Austrisë e Jorg Hajderit e cila është aktualisht në koalicionin qeverisës, mund të përjashtohet në të ardhmen si partnere e koalicionit pasi në Vjenë arriti të marrë vetëm 1.2 për qind të votave.
Ndërkohë që të gjelbrit janë " një partner i vështirë për ta vlerësuar", shkruan gazeta .
Ndërkaq në Francë një propozim i Ministrit të Brendshëm Nikolas Sarkozi për të drejtat e të huajve për të votuar hap shumë diskutime në shtyp për motivet e tij. 
LIBERATION shkruan se me "skupin" e tij të ri Sarkozi nuk ka dyshim se kërkon të korrektoi imazhin e krahut të djathtë të cilin ai e ka krijuar vetë, beson kjo gazetë. 
Ndërkaq LE FIGARO e cilëson propozimin e Sarkozisë " një tjetër predhë" e cila mbështetet nga një pakicë e vogël brënda partisë së tij të qëndrës së djathtë.
