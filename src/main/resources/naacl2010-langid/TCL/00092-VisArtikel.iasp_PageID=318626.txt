Bayern München må undvære Roque Santa Cruz det næste halve år.
Den paraguayiske angriber lod sig udskifte i lørdagens 2-1-sejr over Köln med smerter i knæet, og søndag stillede Bayerns læge Hans-Wilhem Müller-Wohlfahrt diagnosen:
Korsbåndet er skadet. Roque Santa Cruz er tidligst tilbage om et halvt år.
- Det er en katastrofe for Roque og for os, siger cheftræner Felix Magath ifølge fodboldmagasinet Kicker. 
24-årige Santa Cruz har scoret tre mål i denne sæson og har spillet med i syv af sæsonens 11 ligakampe.
