Две екипи научници пронајдоа начин за создавање основни клетки, со кои се надеваат дека ќе ги избегнат верските приговори, често изнесувани против клонирањето.
Објавена на интернет во списанието „Природа", студијата покажува дека е можно да се создадат матични клетки без да биде уништен и ембрионот - што е клучниот етички приговор.
Но, критичарите можеби нема така лесно да бидат задоволени.
Се’ до сега, креирањето и на клоновите и на ембрионските основни клетки беше отворено за обвинувањата дека процесот значи и уништување на можен живот.
И двата процеса почнуваат со јајце клетка која почнува да се дели на нормален начин, откако претходно би била одмрзната или откако поделбата би била почната вештачки со ДНК или генетски дарител.
Клетките се извлекуваат кога јајце-клетката ќе прерасне во наједноставен ембрион, процес кој оневозможува преживување на остатокот од ембрионот, што во очите на некои критичари е истоветно со убиство.
Но сега се прикажани два правци за избегнување на етичкиот судир - барем на примерот на клетки од глувци.
Според едната, се извлекува една почетна клетка малку пред да се достигне ембрионската фаза.
Остатокот од масата клетки може нормално да се развие. Другиот метод пак создава клонови преку задушување на генот витален за способноста на ембрионот да биде всаден.
Советникот на американскиот претседател Буш го препорача овој метод за креирање единка која никогаш нема да опстане, што значи која не може да биде ниту убиена.
За некои други пак пристапот е етички глупав и значи користење научно жонглерство за да се експериментира со човечки материјал, а во исто време да се преправаш дека не го правиш тоа.
