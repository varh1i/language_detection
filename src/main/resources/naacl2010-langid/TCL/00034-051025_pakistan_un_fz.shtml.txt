اقوام متحدہ کے امدادی ادارے نے کہا ہے کہ پاکستان میں زلزلے سے متاثرہ دور دراز علاقوں میں بیس فیصد افراد تک اب بھی کوئی امداد نہیں پہنچ پائی ہے اور اِن علاقوں میں برفباری شروع ہونے میں صرف تین ہفتے باقی ہیں۔
بی بی سی سے ایک انٹرویو میں انہوں نے کہا دنیا بھر کے ملکوں کو یہ سمجھنا پڑے گا کہ یہ بہت بڑے پیمانے کی تباہی تھی۔
انہوں نے کہا کہ دنیا بھر کے ملکوں کو متاثرہ لوگوں کی مالی امداد کے علاوہ
ان بے گھر لوگوں کو سر چھپانے اور بہت سے لوگوں کو محفوظ مقامات تک منتقل کرنے کے لیے ٹرانسپورٹ مہیاکرنے کے لیے امداد جاری رکھنی چاہیے۔
پاکستان کے شمالی علاقوں میں امدادی کاموں میں شامل ایک فوجی اہلکار نے کہا کہ ان علاقوں میں برف باری کے بعد شدید سردی میں ٹینٹ بھی رہنے کے قابل نہیں رہیں گے۔
پاکستان کے زیرِ انتظام کشمیر اور شمالی علاقوں میں آٹھ اکتوبر کے زلزلے میں پچاس ہزار سے زیادہ لوگ ہلاک اور تیس لاکھ کے قریب بے گھر ہو گئے ہیں۔
