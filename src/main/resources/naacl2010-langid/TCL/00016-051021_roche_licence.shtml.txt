A Roche svájci gyógyszergyártó óriáscég amerikai érdekeltsége közölte, hogy tervbe vette a madárinfluenza elleni oltóanyag licencének átengedését. 
A Tamiflu néven bejegyzett vírusölõ oltóanyag jelenleg sokak szerint a leghatékonyabb védekezési mód a madárinfluenzával szemben. 
Egyelõre a Roche Holding kezében van a Tamiflu gyártási szabadalma, tehát más gyógyszergyár nem állíthatja elõ ezt a készítményt. 
Egy amerikai szenátor nyomásának engedve azonban a Roche tárgyalóasztalhoz ül azzal a négy amerikai gyógyszergyárral, mely ugyancsak képes lenne az oltóanyag gyártására. 
A Tamiflu nem gyógyítja a madárinfluenzát és nem az egyetlen létezõ vírusölõ szer, mely bevethetõ a küzdelemben. 
Mindazonáltal szakértõk szerint még mindig ez a legjobb a létezõ szerek közül és a Tamiflu kétségkívül enyhíteni tudja a betegség tüneteit. 
A Tamiflu elõállításának kizárólagos szabadalma jelenleg a Roche kezében van, a svájci óriáscégre azonban a világ minden tájáról jelentõs nyomás nehezedik a licenc kibocsátása érdekében. 
Thaiföld, India és Tajvan is jelezte, érdeklõdését és a Roche közölte, hogy levelezésben áll az ügyben egyes távol-keleti országok kormányaival. 
A Roche-ra az Egyesült Államok felõl is jelentõs nyomás nehezedik a védett szabadalom licencének átadására. 
A Roche egyelõre még csak abba egyezett bele, hogy találkozik a négy amerikai cég vezetõségével, és hangsúlyozta a Roche minden szükséges lépést megtesz egy világméretû járvány kitörésének esetén. 
Jelentések szerint a cég jelenleg is hatalmas mennyiségben vásárol csillagánizst, ami a Tamiflu egyik fõ alkotóeleme. 
