
 
Вашингтон май ойида Андижон шаҳридаги намойишларнинг ўзбек расмийлари томонидан зўравонлик билан бостирилишини танқид қилгач, америкалик аскарларига Афғонистондаги ҳарбий амалиётлар учун фойдаланилган Хонобод базасидан январь ойигача чиқиб кетиш учун муддат берилган. 
Етакчи Республикачи сенатор, Жон Маккейн, Ўзбекистон Президенти Ислом Каримовнинг ишлари шунчалик хавотирлики, Сенат унинг ҳукумати учун миллионлаб доллар ўтказишни эмас, балки унга қарши санкциялар ўрнатишни ўйлаб кўриши кераклигини айтган. 
Хонобод базасидан фойдаланганлик учун тўланиши керак бўлган 23 миллион доллар тўлови бир йилга кечиктирилади. 
"Тўловларимизни тўлаш муҳим, аммо ундан ҳам муҳими Американинг ўзи учун туриб бера олиши, ҳамда қирғинлардан кўз юмгандек, ёки америкалик аскарларни ўз мамлакатидан чиқариб юбораётган диктаторнинг хазинасига пул ўтказгандек намоён бўлмаслик," - деб айтган Аризоналик Сенатор Жон Маккейн.
Пентагонга кўра, 23 миллион доллар Ўзбекистондаги базадан 2003 январидан жорий йилнинг март ойигача бўлган муддат давомида фойдаланиш учун тўланиши мўлжалланганди. 
Сенатор Маккейн, шунингдек, Президент Каримовни аскил-америка тарғиботини бошлашда айблаган. 
Бироқ, Сенат қарори АҚШ ҳукуматининг якуний қарори ҳисобланмайди, у кучга кириши учун Конргесснинг иккинчи палатаси ҳам қарорга рози бўлиши керак. 
Шу ҳафта бошида Оврўпо Иттифоқи Ўзбекистонга қарши қурол-яроғ эмбаргосини эълон қилган, молиявий кўмак миқдорини камайтирган, ҳамда шериклик шартномасини тўхтатган. 
Оврўпо Иттифоқи ўз қарорини Андижон воқеаларини текширишни рад қилгани учун Ўзбекистонни жазолаш истаги билан изоҳлаган.
