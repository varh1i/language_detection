Американската компјутерска компанија „Гугл" соопшти нагло покачување во тримесечниот профит.
Таа речиси ги удвои приходите од својот интернет пребарувач и рекламирањето на мрежата.
Со седиште во Маунт Вју, Калифорнија, „Google" вели дека заработил повеќе од 380 милиони долари за минатото тримесечје, или околу седум пати повеќе од истиот квартал минатата година, кога профитот беше намален поради скапото судско порамнување со неговиот соперник „Јаху".
Директорите велат дека успехот се должи на зголеменото рекламирање, зголемениот удел на „Гугл" во интернет-пребарувачите како и проширувањето на дејноста во електронската пошта и брзите пораки.
Откако лани излезе на берзата, акциите на „Гугл" пораснаа за повеќе од три пати.
