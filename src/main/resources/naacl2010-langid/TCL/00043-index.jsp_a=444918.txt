Många menar att debatterna på puben Dubliner i Göteborg inte är något annat än ren underhållning. En slags politisk pubsåpa om man så vill.
Det är inte fel. Men det är inte rätt heller.
I går var det partiledarna Lars Ohlys och Göran Hägglunds tur att drabba samman om familjepolitik och jämställdhet.
Det blir lite förutsägbart när två ytterligheter inom familjepolitiken möts.
Lars Ohly kom i samma gamla jacka som han alltid har, iförd en rutig skjorta, förstås, och han drack Ramlösa direkt ur flaskan.
Göran Hägglund hade kostym och elegantare skor, vit skjorta utan slips. Han drack Ramlösa ur glas.
