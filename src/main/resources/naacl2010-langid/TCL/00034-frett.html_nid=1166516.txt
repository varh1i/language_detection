
Menningarmálaráðherrar Norðurlandanna hafa ákveðið að setja á laggirnar samnorrænt verkefni til að blása til sóknar í framleiðslu og dreifingu á hágæða tölvuleikjum fyrir börn og unglinga. Ákvörðun ráðherranna er byggð á því að betri grundvöllur fyrir þróun tölvuleikja muni auka framboð á norrænum tölvuleikjum til muna. Samtals verður veitt tæpum 700 milljónum króna til verkefnisins á næstu 6 árum.
Á meðal þess sem samnorræna verkefnið á að stuðla að er m.a að búa til kerfi sem auðveldar þýðingu og staðfærslu á tölvuleikjum, sem þegar eru á tölvuleikjamarkaðnum. Þá munu verða settir á stofn sjóðir til að stuðla að þróun nýrra og skapandi tölvuleikja á Norðurlöndum.
Menningarmálaráðherrarnir ætla að veita sem svarar tæpum 60 milljónum króna til verkefna af þessu tagi á næsta ári. Samtals verður veitt tæpum 700 milljónum króna til verkefnisins á árunum 2006   2012.
Átakið verður kynnt með formlegum hætti á ráðstefnunni  Nordic Game Potential  sem verður haldin í Malmö í Svíþjóð dagana 23.   24. nóvember næstkomandi.
Nánari upplýsingar má finna á vefsíðunni www.nordicgame.net.
