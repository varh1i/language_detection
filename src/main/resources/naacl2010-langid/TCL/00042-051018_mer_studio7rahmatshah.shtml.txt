تيره اوونۍ مو د پښتو ژبې تکړه او وتلى شاعر رحمت شاه سايل اوومې سټوډيو ته را بللى وو.
رحمت شاه سائل پنځه پنځوس کاله وړاندې د ملکنډ ايجنسى د ورتير په کلي کي نړى ته راغلى دى . ترڅلورم ټولگي پورې ېې پخپل کلى کې زده کړې کړى دى او نور يې بيا زده کړې نه دي کړې.
له ماشومتوبه يي د ورځپاڼوله لوستلوسره مينه پيداشوه اوتل به يي لوستلې . تر دې چې ليکل اولوستل يي پوره پکې زده کړل او بيا خو يي وروسته حتى مقالې ورته ليکلې .
لومړنى شعر يي په ١٣ کلنى کې ووايه . تر هغه شل کاله وروسته يي لومړنى کتاب چاپ شو .ددې کتاب نوم وو : د وير په چم کې و ار د نغمو دى .
تراوسه يي ٩ کتابونه چاپ شوى دى . ځينې کتابونه يې خورا وتلى او په زړه پورې دى لکه :درد چې د څړيکو څانگې وسپړلې ، دلمبوپه سيوري کې ، دښايستونو د سپرلي بادونه اونور .
داخيري سندرې په نوم يې د کيسو يوکتاب هم له چاپه راوتلى دى . څو ناچاپه نظمى او نثري اثار هم لري .
وروستى چاپ شوى کتاب يي دى : ته به پخپل تصويرکې څوک ځايوې. ښاغلى سايل ټول عمر خياط (درزي ) وو خواوس هوډلري چې د پښتون په رساله کې کار وکړي . هلته به ليکنې کوي.
رحمت شاه سايل لس ماشومان لري . او لا پخپل کلي کې اوسي.
