
นายวิจิตร เกตุแก้ว นายกสมาคมฟุตบอลแห่งประเทศไทย พร้อมด้วย นายชัยภักดิ์ ศิริวัฒน์ ประธานคณะกรรมการพัฒนาฟุตบอลชาติไทย ร่วมประชุมคณะกรรมการจัดการแข่งขัน ฟุตบอลไทยแลนด์พรีเมียร์ลีก ครั้งที่ 1 ที่สมาคมฟุตบอล เมื่อวานนี้ ( 26 ต.ค. ) 
ภายหลังการประชุม นายชัยภักดิ์เปิดเผยว่า การแข่งขันฟุตบอลไทยแลนด์พรีเมียร์ลีก ครั้งที่ 1 ฤดูกาล 2005-06 ชิงเงินรางวัลรวม 16 ล้านบาท นั้น จากเดิมมีคิวเตะวันที่ 27 ธ.ค. แต่ก็ต้องมีการเปลี่ยนเลื่อนวันเปิดศักราชลีกลูกหนังอาชีพเมืองไทยให้เร็วขึ้น จะเริ่มแข่งขันเลกแรกในวันที่ 16, 17, 18 ธ.ค. จบสิ้นเลกแรก 12 มี.ค. หลังจากนั้นก็จะพัก 12 วัน ก่อนเริ่มเลก 2 วันที่ 24 มี.ค. จบฤดูกาลในวันที่ 10 หรือ 11 มิ.ย. ก่อนฟุตบอลโลกรอบสุดท้ายที่ประเทศเยอรมนี จากนั้นจึงเริ่มเตรียมทีมชาติไทย เข้าร่วมศึกฟุตบอลเอเชียนเกมส์ ครั้งที่ 15 ที่กรุงโดฮา ประเทศกาตาร์ ระหว่าง 29 พ.ย.-15 ธ.ค. ศกนี้ 
ประธานคณะกรรมการพัฒนาฟุตบอลแห่งชาติ ยังได้กล่าวอีกว่า ฟุตบอลไทยแลนด์พรีเมียร์ลีกจะมีการจัดนำร่อง 3 ปี คือฤดูกาล 2548-49, 2549-50 และ 2550-51 โดยในปีแรกมี 12 ทีม จากนั้นปี 2549-50 เพิ่มเป็น 14 ทีม คัดทีมตกชั้น 2 ทีม ขึ้นชั้นจากโปรวินเชียลลีก กับดิวิชัน 1 ลีกละ 2 ทีม เช่นเดียวกับในปี 2550-51 เพิ่มเป็น 16 ทีม ใช้ระบบขึ้นชั้น-ตกชั้นเหมือนกัน ทั้งนี้ ทีมที่ตกจากไทยแลนด์ พรีเมียร์ลีก จะต้องไปเล่นดิวิชัน 1 แม้ทีมดังกล่าวจะเริ่มมาจากโปรวินเชียลลีกก็ตาม เพื่อเปิดโอกาสให้ทีมต่างจังหวัดเข้า มาแข่งขันมากที่สุด และเมื่อจบโครงการ 3 ปี จึงจะมีการประเมินผลต่อไป โดยคณะกรรมการจัด จะพยายามให้แต่ละทีมหารายได้ให้ตัวเองมากที่สุด 
สำหรับงบประมาณจัดการแข่งขันปีแรก 25 ล้านบาท แบ่งเป็น เงินรางวัล 16 ล้านบาท (ทีมแชมป์รับ 10 ล้านบาท), เงินรางวัลพิเศษ ประกอบด้วย นักเตะยอดเยี่ยม, ดาวซัลโว, ทีมยอดเยี่ยม, ทีมทำประตูสูงสุด, ดาวรุ่งยอดเยี่ยม, ผู้ฝึกสอนยอดเยี่ยม รางวัลละ 1 แสนบาท รวม 6 แสนบาท, เงินรางวัลพิเศษรางวัลต่างๆ ประจำเดือน 4.2 แสนบาท, รางวัลพิเศษประจำแมตช์ ทีมชนะแมตช์ละ 1.5 หมื่นบาท รวม 1.98 ล้านบาท และเงินบำรุงสโมสรละ 5 แสนบาท 12 สโมสร 6 ล้านบาท 
ด้าน 