Wasiir ku xigeen ka tirsan dowladda Kenya, ayaa sheegay in dowladda Kenya ay baareyso bal in wax xiriir ahi ay ka dhexeeyaan xubno ka tirsan dowladda Ku meel gaarka ah ee Soomaaliya uu xiriir kala dhexeeyo buracdda afduubtay markabkii ugu dambeeyay ee lagu af duubay xeebaha Soomaaliya oo ay saaran yihiin 9 u dhashay dalka Kenya.
Warkan oo galabta laga sii daayay Idaacadda Kenya, ayuu wasiir ku xigeenka socdaalka, Ananiah Mwaboza, uu ku sheegay in ayaa sheegay in laga yaabo in dowladda Kenya ay xiriirka u jarto dowladda Soomaaliya, haddii ay caddaato in hoggaamiye kooxeedyada dowladda ku jira lagu helo in ay wax gacan saar ah la leeyihiin burcadda.
Waxaa uu ku tilmaamay in kenya ay la yaabtay in markabkan ugu dambeeyay ee Torgelow lagu afduubay meel u dhow Ceel Macaan iyada oo hadda uun la soo daayay 8 kenyan ah oo ku dhowaad 3 biloood af duubnaa.
Waxaa su'aali ka taagan tahay sababta uu Wasiir ku xigeenku erayadan kulkulul ugu dhawaaqay iyada oo aan weli wax baaritaan ah oo buuxa aan la sameyn.
Si kastaba ha ahaatee warkani waxaa uu ku soo beegmay iyada oo magaalada Nairobi ay ku sugan yihiin Guddoomiyaha Baaralamaanka iyo raiisal Wasaaraha Soomaaliya labaduba.
