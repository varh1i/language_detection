
Milanolainen tuomioistuin pohtii perjantaina, tulisiko Italian pääministeri Silvio Berlusconi haastaa oikeuteen vastaamaan korruptiosyytteisiin. 
Milanolainen tuomioistuin lykkäsi perjantaina päätöstä siitä, haastetaanko Italian pääministeri Silvio Berlusconi oikeuteen vastaamaan korruptiosyytteisiin. Berlusconia uhkaa syyte veropetoksesta, rahanpesusta ja kavalluksesta.
Puolustukselle myönnettiin marraskuun seitsemänteen päivään asti aikaa tarkastella syytteitä, jotka koskevat Yhdysvalloissa tehtyjä televisiointisopimuksia.
Berlusconin lisäksi epäiltynä on myös mm. hänen brittiasianajajansa David Mills, joka on Britannian kulttuuriministerin Tessa Jowellin aviomies.
Berlusconia on syytetty talousrikoksista useaan otteeseen, mutta yksikään syyte ei ole johtanut tuomioon. Useimmissa tapauksissa väitettyjen rikosten on todettu vanhentuneen.
