
Vaata tulemusi
Reisil olnud 52-aastane Peter Harrison selgitas, et kapten polnud rahul lennuki püsivusega ning palus stjuardessil reisijaid ümber paigutada. 
«Minu kõrval seisma jäänud stjuardess palus kaheksal ülekaalulisel reisijal suunduda lennuki etteotsa vabadele kohtadele,» kirjeldas Harrison. 
Intsident toimus juba hoogu võtvas lennukis ning kuna kapten palus korralduse kiiresti täita, siis küllap siis polnud stjuardessil pikemalt aega oma sõnade üle mõelda, oletas Harrison. 
Tenerife lendude operaatorfirma Thomsonfly esindaja kinnitas, et sõna «paks» ei kasutatud, kuid lennuki tasakaalu säilimise huvides paigutati mitmed reisijad, kelle hulgas oli ka ülekaalulisi, ümber. 
«Check-in`is tehti viga ja selle tõttu paigutati liiga palju reisijaid lennuki tagumisse otsa,» selgitas Thomsonfly esindaja Jenny Rayner. 
Rayner kinnitas, et stjuardess ei pöördunud inimeste poole sõnaga «ülekaaluline,» vaid palus lihtsalt ettepoole liikuda. 
Rayner lisas, et nii British Airways kui ka Thomsonfly vabandavad reisijate ees. 
 
