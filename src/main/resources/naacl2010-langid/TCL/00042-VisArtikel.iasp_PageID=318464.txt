Fredag udsendte den midaldrende popdiva Madonna sin nyeste video til sangen 'Hung Up'. Men inkarnerede fans må være superskuffede over videoen. 
For den før så stilsikre og trendsættende Madonna ligner mest af alt et pink spektakel i hendes meget kropsnære bodystocking, de knækorte strømpebukser og de høje hæle. Ikke nok med det, så er videoens plot akavet og triviel. 
Madonna står i sit pink outfit og laver strækøvelser og opvarmning i en gymnastiksal! Selv mener Madonna, at videoen er en hyldest til dansen.
- Jeg har bare lyst til at danse og få andre til at føle den samme danseglæde med mig, forklarede den 47-årige mor til to på MTV's hjemmeside. 
Måske burde Madonna -der er mor til to -efterhånden indse, at tiden, hvor hun halvnøgen kunne stå foran kameraet, er ved at være passé.
