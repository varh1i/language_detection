FUJI Xerox Printers (Fuji Xerox), memperkenalkan dua model utama mesin pencetak pelbagai fungsi (tiga dalam satu) iaitu model Workcentre C2424 dan Workcentre 220 khusus untuk pengguna profesional dan pejabat kecil-pejabat rumah. HEBAT: Workcentre
C2424 mampu mengendalikan dua
kerja serentak pada
satu masa.
Mesin cetak pelbagai fungsi C2424 menggunakan dakwat pepejal yang mampu mencetak 24ppm warna sepenuhnya dalam tempoh enam saat untuk membolehkan muka surat pertama dicetak. Ia mampu mengendalikan dua kerja serentak pada satu masa di samping memiliki ciri kepintaran tersedia yang mampu mengenal pasti tabiat pengguna dan akan memanaskan mesin apabila hendak digunakan. Bagi Workcentre 220 ia adalah mesin pencetak monokrom yang memiliki kualiti percetakan optimum yang mampu mencetak dengan kelajuan 20ppm dan muka surat pertama akan keluar dalam tempoh 13 saat. Mesin cetak berkenaan memiliki resolusi percetakan 600x600 dpi, resolusi imbas 600x2400 dpi dan resolusi faks sehingga 200 x 400 dpi. Harga yang ditawarkan bagi C2424 ialah RM12,999 dan RM1,399 untuk Workcenre 220. Pada masa yang sama juga Fuji Xerox turut memperkenalkan dua mesin pencetak yang menggunakan dakwat pepejal iaitu Phaser 8500N dan Phaser 8550DP, yang mana kedua-dua model itu disasarkan kepada syarikat kategori Perusahaan kecil dan Sederhana (PKS). Ia memiliki teknologi Xerox 2400 FinePoint yang mampu memperbaiki imej yang dicetak serta sesuai bagi kerja percetakan profesional. Harga ditawarkan bagi Phaser 8500N (RM4,599) dan Phaser 8550DP(RM7,699). Untuk pengguna di rumah, Fuji Xerox menyediakan mesin cetak laser monokrom iaitu DocuPrint 203A dan DocuPrint 204A, yang direka bentuk khusus bagi kumpulan kerja kecil. Model ini menggantikan Phaser 3116, 3121 dan 3130. Harga ditawarkan ialah RM399 untuk DocuPrint 203A dan RM999 bagi DocuPrint 204A. 
