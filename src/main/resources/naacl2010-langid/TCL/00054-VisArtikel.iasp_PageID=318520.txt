Manchester Uniteds manager Sir Alex Ferguson var nærmest i chok efter lørdagens 1-4-nederlag til Middlesbrough i Premier League.
- Det var en chokerende indsats. Vi lod nogle forfærdeligt nemme mål gå ind, og det er der ikke råd til, når man vil opnå det, vi vil, sagde Ferguson efter kampen til BBC.
Nederlaget var Manchester Uniteds største i 19 måneder, og Alex Ferguson var især rystet over forsvaret.
- Med det spil kan vi ikke slå nogen som helst. Defensivt var vi meget skuffende, men vi vil utvivlsomt reagere positivt på denne indsats, sagde United-manageren.
