
Sampu pang military officials ang nakalinyang lumantad para maglatag ng kanilang nalalaman sa nakaraang halalan tulad ng ginawa nina Brig. Gen. Francisco Gudani at Lt. Col. Alexander Balutan sa Senado kamakailan.
Ito ang tiniyak kahapon ni Senate minority leader Aquilino Pimentel Jr. kung saan sinabi nitong iisa umano ang layunin ng mga opisyal at ito
ay maisapubliko ang katotohanan sa pinakahuling halalan.
Sampu pang military officials ang nakalinyang lumantad para maglatag ng kanilang nalalaman sa nakaraang halalan tulad ng ginawa nina Brig. Gen. Francisco Gudani at Lt. Col. Alexander Balutan sa Senado kamakailan.
Ito ang tiniyak kahapon ni Senate minority leader Aquilino Pimentel Jr. kung saan sinabi nitong iisa umano ang layunin ng mga opisyal at ito ay maisapubliko ang katotohanan sa pinakahuling halalan.
Tumanggi si Pimentel na kilalanin o magbigay man lang ng pahiwatig sa mapagkakakilanlan sa 10 opisyal ng Armed Forces of the Philippines (AFP) dahil hinihintay pa umano ng mga ito ang ‘go signal’ ng paglantad sa Senado.
Ipinarating na rin ni Pimentel kay Sen. Rodolfo Biazon, chairman ng Senate committee on national defense and security, ang kahandaan ng nasabing mga military officials na magsiwalat ng mga ‘kababalaghan’ at ‘kamalasaduhan’ noong nakaraang eleksyon at hindi umano natatakot ang mga ito na matulad sa kapalaran nina Gudani at Balutan.
