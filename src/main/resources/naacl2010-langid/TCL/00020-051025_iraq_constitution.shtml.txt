Виборча комісія в Іраку твердить, що виборці на загальнонаціональному референдумі схвалили нову конституцію. 
Опонентам конституції було потрібно дві третини голосів виборців у трьох провінціях, аби заблокувати документ. Проте виборча комісія каже, що тільки дві провінції проголосували проти конституції з необхідним відривом. 
Комісія каже, що більшість виборців у третій провінції - Ніневії, на півночі Іраку - відкинула конституцію, але їхня кількість не досягла бар'єру в дві третини. 
Речник комісії назвав результати "правильними на сто відсотків"; він сказав, що були деякі помилки з транспортацією, але не було фальшування результатів. 
Прийняття конституції на референдумі проклало шлях для нових парламентських виборів, які мають відбутися у грудні. 
