
Mas makabubuting magbitiw na bilang lider ng Senado si Senate President Franklin Drilon o kung hindi man ay magbakasyon ito upang mabura ang mga pagdududang iniimpluwensyahan nito ang Senado sa ‘kill o ouster plot’ laban kay Pangulong Gloria Macapagal-Arroyo.
Ito ang hinirit kahapon ng mga kaalyado ng Malacañang sa Kamara sa katauhan nina Reps. Exequiel Javier at Monico Puentebella.
Ayon sa dalawa, pinakamabuting pansamantalang bitawan ni Drilon ang posisyon upang matapos na ang akusasyong ginagamit nito ang Senate presidency para maisulong ang kanyang personal na kampanyang mapababa si Arroyo sa kapangyarihan.
"We believe Sen. Drilon would not want himself to be accused of trying to influence the outcome of the probe. It would be the height of statesmanship if he resigns from his post to give way for an impartial probe of his alleged role in the ouster plot," ani Javier.
