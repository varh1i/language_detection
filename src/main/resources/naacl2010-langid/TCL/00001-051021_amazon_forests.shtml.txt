Американски и бразилски научници тврдат дека уништувањето на шумите по течението на реката Амазон можеби е потценето за преку 60%.
Научниците употребија усовршена технологија за да го измерат начинот на сечење дрвја кој не се открива со вообичаеното сателитско набљудување.
Со ова се утврдува таканаречената селективна сеча, кога наместо големи пространства шуми се сечат поединечни дрвја од особена вредност.
Бразилски претставници велат дека овие бројки се преценети и дека минатата година уништувањето е намалено, а осум милиони хектари се прогласени за заштитени подрачја.
Научниците велат и дека количеството јаглерод кој Амазонија го испушта во атмосферата е за 25% повисоко одошто претходно се мислеше.
