
 
ຈີນ ຈະ​​ຮ່າງ​ກົດ​ໝາຍ​ເພື່ອ​ອຳ​ນວຍ​ຄວາມ​ສະ​ດວກໃຫ້​ທະ​ນາ​ຄານການ​ຕ່າງ​ປະ​ເທດ
(ຂ​ປ​ລ)ຕາມ​ຂ່າວ​ວິ​ທະ​ຍຸ​ສາ​ກົນ​ແຫ່ງ​ປະ​ເທດ​ຈີນ: ຈີນ​ຈະຮ່າງ​ກົດ​ໝາຍ​ໃຫ້​ທະ​ນາ​ຄານ​ການ​ຕ່າງ​ປະ​ເທດ ມີ​ສິດ​ຍົກ​ເວັ້ນ​ດ້ານ​ຕຸ​ລາ​ການ​. ວັນ​ທີ 22 ຕຸ​ລາ, ຄະ​ນະ​ປະ​ຈຳ​ສະ​ພາ​ແຫ່ງ​ຊາດ​ປະ​ຊາ​ຊົນ​ຈີນ​ຊຶ່ງ​ເປັນ​ອົງ​ການ​ນິ​ຕິ​ບັນ​ຍັດ​ ໄດ້​ເລີ່ມ​ພິ​ຈາ​ລະ​ນາ​ຮ່າງ​ກົດ​ໝາຍ​ທີ່​ກ່ຽວ​ຂ້ອງ ແລະ​ ຈະ​ລົງ​ຄະ​ແນນ​ສຽງ​ໃນ 5 ມື້​ຂ້າງ​ໜ້າ.
ຕາມ​ຫລັກ​ການ​, ຊັບ​ສິນ​ຂອງ​ທະ​ນາ​ຄານ​ການ​ຕ່າງ​ປະ​ເທດ​ໃດ​ໜຶ່ງ ​ທີ່ຂື້ນ​ກັບ​ຊັບ​ສິນ​ແຫ່ງ​ລັດ​ ມີ​ສິດ​ຍົກ​ເວັ້ນ​ທີ່​ບໍ່​ຢູ່​ໃຕ້​ການ​ຄຸ້ມ​ຄອງ​ຂອງ​ສານ​ຕ່າງ​ປະ​ເທດ. ໃນ​ໄລ​ຍະ​ຜ່ານ​ມາ, ເຖີງວ່າ​ຈີນ ​ບໍ່​ໄດ້​ສ້າງ​ກົດ​ໝາຍ​ພາຍ​ໃນ​ປະ​ເທດ​ຕໍ່​ເລື່ອງ​ນີ້​ກໍ່​ຕາມ, ແຕ່​ສານ​ຂອງ​ຈີນ ​ບໍ່​ໄດ້​ໃຊ້​ສິດ​ຄຸ້ມ​ຄອງ​ດ້ານ​ຕຸ​ລາ​ການຕໍ່​ທະ​ນາ​ຄານ​ການ​ຕ່າງ​ປະ​ເທດ. ລັດ​ຖະ​ບານ​ຈີນ ສະ​ເໜີ​ໃຫ້​ຜ່ານ​ຮ່າງ​ກົດ​ໝາຍ​ສະ​ບັບ​ນີ້ ແມ່ນ​ອີງໃສ່​ກົດ​ໝາຍ​ສາ​ກົົນ​ໃນ​ປະ​ຈຸ​ບັນ./.
          
