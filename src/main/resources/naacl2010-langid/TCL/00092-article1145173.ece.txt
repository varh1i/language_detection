
Grönholm lå på tredjeplass etter lørdagens etappe, men en skade på bilen tvang ham til å utebli fra start søndag. Dermed ble både han og Solberg uten poeng i Rally Spania Katalonia, og de er helt likt før VM-avslutningen.
Loeb er i en klasse for seg. Han paraderte inn til sin 10. seier på 15 forsøk i årets VM-runder, og den 20. totalt. Dermed sikret han Citroën den tredje strake VM-tittelen for lag.
- Sebastien er den beste rallyfører gjennom alle tider. Han kommer snart til å slå rekorden min, sa veteranen Carlos Sainz som har rekorden med 26 seirer i karrieren.
Loeb var etter 15 fartsprøver i asfaltrallyet 1.21,9 minutt foran sin belgiske stallkompis François Duval.
Ford-privatføreren Mikko Hirvonen knep tredjeplassen etter en sekundstrid med Citroën-privatfører Xavier Pons. Det gjorde finnen takket være klar seier på den aller siste fartsprøven.Petter Solberg ødela sine sjanser da han kjørte ut og skadet bilen fredag. Han startet igjen lørdag, men da med 15 minutters tidsstraff. Søndag fikk nordmannen sin første og eneste fartsprøveseier i rallyet, på den nest siste prøven.
Til slutt endte Solberg på 13. plass, vel 18 minutter bak Loeb.Sebastien Loeb er verdensmester med 127 poeng, mens Grönholm og Solberg har 71 hver før Rally Australia som avslutter sesongen 10.-13. november. 
(NTB) 
 
 Tips en venn Skriv ut  Bli abonnent 
  
 Søk i våre artikler
