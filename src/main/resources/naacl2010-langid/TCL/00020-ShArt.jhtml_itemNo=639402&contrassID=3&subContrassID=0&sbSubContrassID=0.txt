המחזור השני בליגת העל בכדורסל נפתח ללא הפתעות. מבין ארבעת המשחקים שנערכו ביום ראשון רק אחד היה צמוד, בסיומו ניצחה הפועל תל אביב את רמת השרון 67:69 נהריה הביסה במשחק הראשון שלה את עירוני רמת גן 72:94, בני השרון הביסה באור יהודה את גבעת שמואל 76:100 וכמובן מכבי תל אביב שטיילה עם 75:106 באשקלון.
המשחק באשקלון התחיל בצורה הססנית עבור מכבי תל אביב. בפתיחת הרבע השני התוצאה היתה שוויון 29:29. במחצית היה 42:47 למכבי תל אביב, אבל ברבע השלישי ברחה מכבי תל אביב ל-20 נקודות ומכאן לא היתה לאשקלון תשובה.
הפועל תל אביב ניצחה באוסישקין את רמת השרון 67:69. הפועל ת"א הובילה בפתיחה, רמת השרון הפכה במחצית השנייה, אבל הפועל תל אביב בזכות יכולת טובה של מרכוס האטן בסיום הצליחה לנצח.
עירוני נהריה שלא שיחקה במחזור הפתיחה לא התקשתה מול עירוני רמת גן. אחרי פתיחה צמודה ברחה נהריה לניצחון קלה. אבי סוכר הוביל את הבריחה בסיבוב השלישי. 
גבעת שמואל עם ננו גינזבורג אירחה את בני השרון קבוצתו הקודמת של המאמן שלה, אבל לא הצליחה לדגדג את הקבוצה של יעקב ג'ינו. בני השרון הובילה 15:41 במחצית השנייה ולא הותירה סיכוי לגבעת שמואל, ג'ינו שיתף את כל שחקני הספסל וזה לא שינה את הפער.
המחזור יסתיים במשחק בין מכבי ראשון לציון להפועל ירושלים שיתקיים ביום שני.
