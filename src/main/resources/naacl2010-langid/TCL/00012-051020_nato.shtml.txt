Madaxa barnaamijka deg degga ee Qaramada Midoobey, Jan Egeland ayaa sheegey in Qaramada midoobey aysan waligeed la soo gudboonaan "dhibaatooyin sahey iyo saanadeed" oo intaan leeg.
Gaashaanbuurta NATO ayaa Khamiistii bilowdey iny dhulka dhulgariirku aafeeyey u duuliso 900 oo tan oo gargaar ah. Laakiin buu yiri Mr Egeland waxa loo baahanyahey in mucaawino laxaad leh dayuurado lagula gurmado, si dadka looga soo daadgureeyo dhulka fog een la gali karin.
Pakistan waxa ay sheegtey in dad tiradoodku ku dhowdahey ilaa 50,000 ay ku dhinteen dhulka ay iyadu ka taliso.
Masuuliinta maxalliga ayaa tirada dhimashada ku sheegey iney intaas ka sareyso, waxana la filayaa iney sii korodho. Ugu yaraan 1,400 oo qof oo kale ayaa ku dhintey Kashmiirta ay India xukunto.
Mr Egeland waxa uu sheegey in gargaar loo diro tobannaan kun oo qof oo halkaas ku guryo beeley, islamarklaana dadka dhaawaca ah la geeyo meelo wax loogu tari karo.
Masiibadii Tsunami ee dhacdey 26kii bishii December ee kal hore, waxa ay dhulka ku xeeran badweynta India ku dishey dad gaaraya 200,000 oo qof.
