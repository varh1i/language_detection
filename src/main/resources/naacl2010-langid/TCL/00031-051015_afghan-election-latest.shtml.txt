
 
ددې ځنډ يو لامل په بيلا بيلو ولايتونو کې د کانديدانو شکايتونه ښوول کيږي . خو په کابل کې د ټاکنو د گډ دفتر وياند سلطان احمد بهين بي بي سي سره په خبرو کې ددغه ځنډ لامل د رايو قرنطين شوي بکسونه ښوولي او زياته کړې يې ده چې ددغو بکسونو په اړه پريکړې وخت ته اړتيا درلوده . 
د دايکندي له ولايت څخه را تلونکي پارلمان ته کانديد داکټر عطا الله د رايو له شميرلو شکايت کوي او وايې د دوى په ولسوالۍ کې د رايو د شميرلو کارکونکي ان د قرنطين شوو بکسونو د رايو په حسابولو کې هم درغلي کوي . 
همدا راز په هرات ، ننگرهار ، پکتيا او په پکتيکا کې هم په لوى شمير کې کانديدانو د رايو د شمېرنې له بهير نه شکايت کړى او له سره يې د هغو د گڼلو غوښتنه کړې ده .
په داسې حال کې چې په افغانستان کې د ټاکنو د گډ دفتر وياند سلطان احمد بهين د رايو په شميرلو کې د درغليو په اړه شوې ادعاوې مني خو وايي دغه درغلي په هغه کچه نه دي چې د رايو پايلې واړوي . 
نوموړى د رايو د له سره د شمېرلو غوښته رد کړې او وايي دغه کار شوني نه دى . 
