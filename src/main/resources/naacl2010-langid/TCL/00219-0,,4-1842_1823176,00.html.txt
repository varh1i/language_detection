'n Pakkie kryte - waar elke kleur spontaneïteit, passie, dapperheid, avontuur en inspirasie voorstel. 
Só het Penelope Jeffrey, borgskap- en promosiebestuurder van Nissan Suid-Afrika, haarself by die borskanker-bewusmakingsontbyt van die Estée Lauder-maatskappye op 14 Oktober vergelyk. 
Die tema van Jeffrey - wat op die ouderdom van 30 met tweedevlak borskanker gediagnoseer is - se praatjie was "I still believe in fairytales and happily ever after". 
Sy het die knop in haar bors tydens 'n naweek in die middel van nêrens ontdek. 
Dit was steeds nie weg toe sy terug by die huis gekom het nie en - soos enige goeie dogter - het sy na haar ma gegaan wat onmiddellik vir haar 'n afspraak by die dokter gemaak het. 
"Vier gedagtes het deur my kop gegaan: 'My baas gaan nie baie daarvan hou dat ek vir twee weke nie by die werk is nie', 'Hoe vinnig sal ek weer kan gaan gym?', 'Dertig is nogal 'n jong ouderdom om op dood te gaan. . .' en 'Ek hoop nie ek het enige littekens op my kop van my kinderdae wat gaan wys as ek al my hare verloor nie!' het Jeffrey vertel. 
Terwyl sy teen borskanker geveg het, het Jeffrey baie tyd saam met kinders bestee. "Kinders oordeel nooit nie en hulle is totaal onbewus van wat ander mense van hulle dink." Én hulle glo aan sprokies. 
Soos enige goeie sprokie het Jeffrey s'n ook 'n paar sleutelelemente: 
