
Nahaharap ngayon sa kasong administratibo sa Office of the Ombudsman si Makati Mayor Jejomar Binay, Vice Mayor Ernesto Mercado at 18 pang konsehal matapos kasuhan ng dati niyang katunggali sa pagiging alkalde ng lungsod ng Makati.
Sa 8-pahinang reklamo na isinumite sa Ombudsman, sinabi ni Roberto Brillante at mga miyembro ng Metro Manila Owner and Operators na kinabibilangan nina Alex Tobias, TJ Marquez, Herminigildo Capuccino at Rolly Ligon na dapat lamang kasuhan ng gross misconduct sina Binay, Mercado at 18 konsehal.
Ito'y matapos umanong gawing cockpit arena ni Binay ang Makati Coliseum sa halip na gawin itong lugar para sa palakasan, recreation o cultural area o lugar na pakikinabangan ng mga kabataan.
