
 
Халқаро инсон ҳуқуқлари ташкилотлари биринчи кунданоқ маҳкаманинг ишончлилигини шубҳа остига олишди ва Ўзбекистон ҳукуматини Андижон воқеалари борасидаги ҳақиқатни яширишга уринаётганликда айбладилар. 
Ўзбекистон ҳукумати эса, маҳкама жараёни аввал бошдан айтиб келинган Андижонда исломий экстремистлар ҳукуматни ағдаришга уринганлигини тасдиқлашини даъво қилди.
Маҳкама жараёнида янграган кўрсатмалар воқеалар борасидаги расмий иддаоларни тасдиқлаган,холос.
Маҳкама жараёни ва у билан боғлиқ хабарларни кузатган бўлсангиз, у ҳақдаги фикрларингиз қандай?
Фикр ва муносабатларингизни bbcuzbek.com га йўлланг. 
Бизга мактуб ёзишингиз: uzbek@bbc.co.uk
ёки саҳифанинг ўнг томонидаги махсус форма орқали фикрларингизни йўллашингиз мумкин. 
ФИКРЛАР:
Томоша кўрники-замона зўрники. 
Абдуллажон Искандаржон
Энг ачинарлиси, ҳақиқатдан ҳам ўзбек халқининг деярли кўп қисми Андижонда аслида нима бўлганини билмайди. Андижон ёшлари интернет саҳифалари орқали ҳам ўз муносабатларини билдира олмаяптилар. Гар шундай экан, бўлиб ўтган воқеликка юзаки баҳо бериш қийин. Андижон намойишида минглаб намойишчилар қатнашган шулардан кичик қисми қочқинга айланди ва кичик қисми қамоқхоналарда. Қолганлар қани? Нима учун улар ўз кўрганларини ҳеч булмаса интернет орқали халққа етказмаяптилар? 
Рустам, Тошкент
Bunday mahkamani nimadan boshlanib, nima bilan tugashini oldindan aytish mumkin. Men bu mahkamani unchalik kuzatganim ham yo'q, chunki foydasi ham yo'q, baribir nima bilan tugashini bilamanku. Soxtalashtirilgan, uydirmalar asosidagi ko'rsatmalarga tayangan holda olib borilayoitganini shundoq ko'rish mumkin. Kurakda turmaydigan ayblovlarini eshitib odamni kulgisi qistaydi. Yolgonni ham eplasa ishlatish kerakda 
Abdulloh Abdulhakim, Buyuk Britaniya.
2004 йил март ва июль ойларида Тошкентда юз берган портлашларни уюштирганлар гўёки Қозоғистонда тайёргарликдан ўтгани иддао қилинган эди. Бу сафар энди Андижон воқеалари учун масъулият Қирғизистон зиммасига юкланмоқда. Ҳадеб муаммонинг сабабчиси сифатида ташқи кучларни айблашдан кўра, ўша муаммоларнинг илдизини мамлакат ичкарисидан, ҳукуматнинг ички сиёсатидан излаган маъқул. 
Алишер Соипов, Ўш, Қирғизистон
Mahkamada sudlanayotganlar o'ta katta bosim ostdia gapirishayapti yoki ular yolg'onchi, muttahamlar. Hammadan yomoni, bular har ikki gapida, "birodar" degan so'zni ishlatishayapti 
ABDULLOH IBROHIMOV, ASAKA, O'ZBEKISTON
Mеn avvalo Amerialik mehmonimizga bir savol bilan murojaat qilmoqchiman: Siz avvalo sudlanuvchi va guvohlarning so'zlarini tingladingizmi? Chunki men Andijonga borganimda g'arb aytayotgan fikrlar mutlaqo noto'ghri ekan. Men Andijon xalqi bian suhbatlashganimda jangarilar bizlarni qurol bilan do'q-po'pisa qilib, hokimiyat binosiga olib bordi deyishadi. O'ylab ko'ring, jangarilar ma'lum bir qismi o'zimizdan qolganlari chet eldan yo'llanganlar ekan. 
Anonim
Аgar Shekspir bu sud jarayonini ko'rganda, albatta o'zining "Globus" teatrida sahnalashtirgan bo'lardi.
Oybek, O'zbekiston
Ўзбекистонда маҳкама йўқ, масхара бор! 
Мусулмон Ислом, Андижон
Andijon voqealari ustidan bo'layotgan mahkama ko'pchilikning g'azabiga va nafratiga sabab bo'lmoqda. Nahotki, usha sudyalar, harbiylar, MXX xodimlari, va ayniqsa jurnalistlar barcha haqiqatni bilib turgan holda, diktaturani qo'llab-quvatlashsa, 25 million xalqni yuziga oyoq qo'yishsa 
Jamol, Toshkent
Toshkentdagi sud jarayoni Stallin davri sudlarini eslatadi, deb juda ko'p fikrlar aytildi. Ha, albatta shunday, undan ham jozibaliroq chiqyapti. Lekin, O'zbekiston rasmiylari bir narsani tan olishni khohlashmayapti shekilli, sud zalidagi bo'layotgan uyishtirilgan jarayon malakasiz rejissyorlar tomonidan uyushtirilganligi yaqqol ko'rinib turibti. Barchasi yolg'on ekanligi shundoq ham bilinib turibti. Rasmiylarimiz yana bir narsani tan olish kerak - Stalin davridan farqli o'laroq, hozirda akhborot almashuvi tez va sifatli - shuning uchun, men ularga yana bir bor o'zbek halq maqolini eslatib qo'ymoqchiman. OYNI ETAK BILAN YOPIB BO'LMAYDI. 
Vitali, Andijon
Buning hammasi yolg'on-ku, nega o'sha yerda o'tirgan halqaro kuzatuvchilar hech narsa qilishmaydi?
Eldor, O'zbekiston
Andinon voqealari yuzasidan olib borilayotgan sud jarayonlari Stalin davri mahkamalarini esga soladi. Hamma o'z "aybi"ni yoppasiga tan oldi. Bu sog'lom fikrlaydigan inson uchun juda-juda shubhali hamda achchiq kulgilidir. Umid qilamizki, Andijon voqealari yillar o'tishi bilan o'zining haqiqiy bahosini topadi. 
Abdullo Xudoyqulov, Toshkent.
Тошкент шаҳрида бўлиб ўтаётган суд жараёни ҳаққоний ўтмокда. Бу ҳақда гап бўлиши мумкин эмас. Бундай ғаламисларни ҳеч ким кечирмайди. 
Аноним
Nazarimda, Oliy Mahkamada bunday ko'rsatma berishlarini hamma oldindan bilar edi 
chunki, bu odatiy xol. Har doim bir xil.. 
Rahim, Qirghiziston
