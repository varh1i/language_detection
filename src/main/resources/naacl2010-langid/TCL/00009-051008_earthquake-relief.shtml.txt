
 
ولسمشر بوش وويل د مرستو لومړنۍ برخه واردمخه په لاره ده او که اړتيا وه نو نوره مرسته هم چمتو ده . 
ملگري ملتونه سيمې ته کارپوهان ليږي چې د مرستو هلې ځلې همغږي کړي . 
اروپايي ټولنې بشري ټولنو ته ويلي دي چې دوى به د بيړنيو چارو لپاره پيسې وکاروي چې د مرستو د چارو لگښت ورکړي . 
د يو شمير هيوادونو له ډلې برتانيا او ترکيې طبي او ژغورونکي ټيمونه ليږي .
د پاکستان لومړي وزير شوکت عزيز وويل له مالي مرستې سره د داسې ځانگړو ډلو اړتيا شته چې خلک له کاڼو گټو راوباسي . 
برتانيا د طبي او ژغورنې ٦٠ کسيزه غښتلې ډله ليږلې ده .
يو شمير نورو هيوادونو هم د سملاسي مرستې وړانديز کړى دى چې د ايرلند جمهوريت ، جرمني ، ترکيه او يونان هم پکې شامل دي . 
د پاکستاني پوځي چورلکې د هيواد شمال ته ليږل شوي دي چې پکې طبي او ژغورونکي کارکوونکي ورغلي دي .
دوى به د رڼا په خپريدو د ژغورنې هڅې بيا پيلوي . ځايي روغتونونه بيړني حالت ته چمتو شوي او په کليوالو سيمو کې طبي کمپونه جوړ شوي دي .
