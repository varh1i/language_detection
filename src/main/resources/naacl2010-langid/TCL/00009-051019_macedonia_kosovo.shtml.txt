„Станува јасно дека со евентуалниот финален статус на Косово не е загрозен територијалниот интегритет на Македонија", изјави сношти македонскиот премиер Владо Бучковски по средбата со својот косовски коега Бајрам Косуми. 
По средбата, македонскиот премиер Владо Бучковски изјави дека финалниот статус на Косово нема да го загрози територијалниот интегритет на Македонија.
Тој додаде дека целта на средбата со косовскиот премиер е пред неговата посета на Соединетите Држави, да добие, како што рече, информации од прва рака за тоа што се случува во Косово. 
Македонскиот премиер додаде дека тоа ќе биде едно од прашањата за регионот за кои ќе разговара со американскиот претседател Џорџ Буш.
„Оваа средба е уште едно дополнително охрабрување за мене дека за целиот регион доаѓаат подобри денови", изјави Бучковски.
Без територијални претензии
Косовскиот премиер рече дека разговарале за процесите во регионот и за соработката меѓу Скопје и Приштина. 
Тој изрази недеж во добрата иднина на Македонија и Косово и рече дека нивната заедничка иднина е во Европската Унија.
Деновиве македонскиот премиер Бучковскии побара од политичките претставници на Косово да изгласаат Резолуција со која се оградуваат од идеите за создавање големо Косово или Голема Албанија, но косовските политичари го отфрлија предлогот на Бучковски и го потврдија ставот дека демаркацијата на границата со Македонија ќе се случи по решавањето на конечниот статус на Косово. 
Косовските политичари додадоа дека немаат територијални претензии кон Македонија. 
