
Dagdag na .50 sentimo sa presyo ng gasolina ang ipinatupad kahapon ng Pilipinas Shell at Caltex Philippines habang P1 naman kada kilogram o P11 kada tangke ang itinaas nito sa kanilang Liquified Petroleum Gas (LPG).
Nagpatupad ng rollback ang piling mga gasoline stations sa presyo ng diesel dahil umano sa kumpetisyon.
Ang Shell service stations sa Mandaluyong ay nagpatupad ng 30 sentimo kada litro na diesel cut na mula sa dating P32.46 ay P32.16 na lamang at ang Total ay nag-rollback din ng .25 sentimo sa kanilang presyo sa ilang mga gasoline stations.
Unang nagpatupad ng increase ang Shell sa presyo ng kanilang gas at LPG dakong alas-sais ng umaga na sinundan ng Caltex ganap na alas-12:00 ng tanghali.
Samantala, kabuuang P4.72 kada kilogram ang dapat na bawiin ng mga kumpanya ng langis sa presyo ng LPG para sa October delivery nito matapos na umakyat sa $519 ang contract price nito sa world market mula sa dating $440 kada metrico tonelada.
Sa ngayon ay P3 na ang naitaas sa presyo ng LPG kada kilogram kung kaya’t inaasahang P1.72 pa ang babawiin ng mga kumpanya ng langis sa susunod na linggo.
