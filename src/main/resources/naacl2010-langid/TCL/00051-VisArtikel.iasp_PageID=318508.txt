Med en overlegen første halvleg lykkedes det lørdag AC Milan at pille rivalerne fra Juventus fra hinanden. Tre flotte mål sendte Milan på sejrskurs, og den holdt vicemestrene i alle 90 minutter. Dermed er situationen i italiensk fodbold, at Juventus og Milan er henholdsvis otte og seks point foran Inter og Fiorentina.
Clarence Seedorf scorede Milans første mål på et følt langskud, mens Kaká og Pirlo satte en tyk streg under hjemmeholdets dominans. Juventus kæmpede bravt for at reducere, men da David Trézéguet overlistede Dida i Milan-målet et kvarter før tid, så var kampen reelt afgjort.
Inter var heldige med at få 2-2 i udekampen mod Sampdoria. Aimo Diana bragte hjemmeholdet foran to gange, men det lykkedes Inter-mandskabet at svare igen i begge tilfælde. Inden sæsonstarten var Inter nævnt som en alvorlig outsider til titlen, men mange pointtab i sæsonens første 10 kampe har kostet dyrt hos Milano-klubben.
