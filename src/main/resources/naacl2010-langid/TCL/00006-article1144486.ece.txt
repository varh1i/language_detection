
 
- Min konklusjon er at jeg ikke vil instruere om å endre vedtaket. Utvisningen av mulla Krekar står fast, sier Bjarne Håkon Hanssen.
FOTO: ERLEND AAS/SCANPIX
 Les også
 - Kan sendes ut raskt - 29.09.2005
 Krekar tapte mot staten - 29.09.2005
 Folkerettsbrudd mot Krekar - 19.09.2005
 Vil ha Krekar utlevert - 09.09.2005
 En fare for rikets sikkerhet - 08.09.2005
 Leder: Mullahens trusler - 07.09.2005
 Tar skarp avstand fra Krekar-utsagn - 07.09.2005
 - Krekar føler seg misbrukt - 06.09.2005
 Hagen: - Ta trusler på alvor! - 06.09.2005
 Solberg: - Trusler er uten betydning - 06.09.2005
 Truer Norge med å hevne utvisning - 06.09.2005
Han orienterte fredag ettermiddag om den nye regjeringens syn på Krekar-saken. 
Hanssen påpekte at enkeltsaker innen asylpolitikken ikke er politikernes ansvar, men Utlendingsdirektoratet (UDI) og Utlendingsnemnda (UNE). Krekar-saken er imidlertid spesiell fordi han er vedtatt utvist med henvisning til rikets sikkerhet.
- Jeg har da adgang til å omgjøre den instruksen, og min konklusjon er at jeg ikke vil instruere om å endre vedtaket. Med andre ord: Utvisningen av mulla Krekar står fast, sier Bjarne Håkon Hanssen.
Han påpeker at utfallet av valget i Irak 15. desember og om Norge eventuelt får en avtale med landets nye regjering vil avgjøre hva som skjer videre.
Oslo tingrett avviste nylig mulla Krekars anke over myndighetenes utvisningsvedtak.
Dommen slår imidlertid fast at Krekar ikke kan sendes til Irak før forholdene i landet er slik at han ikke risikerer dødsstraff eller tortur.
Mulla Krekar kom til Norge som kvoteflyktning i 1991. Gjennom hele 90-tallet arbeidet han med å bygge opp en væpnet islamistisk gruppe, Ansar al-Islam, i Irak. Kurdiske myndigheter har beskyldt gruppen for omfattende overgrep mot sivilbefolkningen. 
Tidligere kommunalminister Erna Solberg (H) besluttet i februar 2003 at Krekar skulle utvises. Norsk politi innledet etterforskning mot Krekar, mistenkt for overgrep i Nord-Irak. Saken ble henlagt. 
Krekar anla sak mot den norske stat våren 2005 for å få kjent vedtaket ugyldig.
((c) NTB)
 
 Tips en venn Skriv ut  Bli abonnent 
  
 Søk i våre artikler
