
 
خو دا هيله په رژېدو ده او د يوې ادارې په وينا خو نوره آن شونې هم نه برېښي. 
د پلټنې او ژغورنې ډلې له مظفرآباد نه په وتو دي چې لاره د مرستورسولو ته پرانيزي. 
مرستې دلته لگيا دى رارسېږي، خو ستونزه په لېرې پرتو سيمو کې ده.
سلگونو کليو ته لاهم هېڅوک پر ځمکه او آن په چورلکو يا هيليکوپټرو کې هم ندى ورغلى. 
ناورين دومره پراخ دى چې د چورلکو شمېر ورته نه بس کېږي. خلک د بيخي لومړنيو روغتيايي مرستو له نشتوالي نه مري. 
هغه زخمونه چې له ورځو ورځوبې درملنې پاتې دي، ناسور شوي دي. په هرځاى کې چې يوه چورلکه کېني، د زخميانو او رنځورانو پرې تالان شي. 
خو چورلکې په يوه ځل يوازې دېرش تنه وړلى شي. دا ډېر ورو او زړه بوږنوونکى بهير دى. له هر ځل راتگ سره، کېږدۍ، شړۍ او خواړه راوړل کېږي. 
اوس د مرستو په رسولو کې يو نظم پيدا شوى، خو دا له خورا سختو ستونزو سره ډغرې دي.
