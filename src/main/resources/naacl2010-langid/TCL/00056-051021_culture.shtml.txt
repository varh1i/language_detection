په پاريس کې د ملگرو ملتونو په کلتوري ټولنه – يونسکو کې د هيوادونو استازو د امريکا له کلک مخالفت سره سره د کلتوري رنگارنگۍ په اړه يو تړون ومانه. 
دا تړون چې فرانسه او کاناډا يې ترشا ټينگ ولاړ وو، هيوادونو ته دا واک ورکوي چې د وړ اقداماتو په کولو سره خپل ځايي کلتور د نړيوالېدو له اغېز نه خوندي وساتي.
امريکا وايي دا تړون خورا نيمگړتياوې لري او ښايي د هاليووډ د فلمونو او د نورو امريکايي صادراتو د بندولو لپاره ترې کار واخيستل شي. 
