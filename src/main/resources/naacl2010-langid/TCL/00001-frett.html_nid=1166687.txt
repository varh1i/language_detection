
Leikkonan Jennifer Aniston og leikarinn Clive Owen munu hafa tekið allhressilega á því við upptökur á kynlífsatriði kvikmyndarinnar Derailed. Sagði Aniston frá því í bandarískum sjónvarpsþætti að hún væri öll blá og marin á fótleggjunum.
 Þetta var ekkert grín. En adrenalínið var í fullu flæði þannig að ég fann ekkert fyrir þessu,  sagði leikkonan. Tökurnar hefðu verið nokkuð óþægilegar þar sem hún hefði aðeins hitt Clive Owen fyrsta sinni tveimur vikum áður.
Líkir Aniston þessu við skyndikynni í viðtali við bandaríska dagblaðið USA Today.  Jæja, nú eru liðnar tvær vikur. Hvað segir þú gott, gaman að hitta þig og snúum okkur nú að kynmökunum,  segir Aniston þar og lýsir ferlinu með leikrænni tjáningu.
Aniston segist hafa tekið að sér hlutverkið eftir að vinkona hennar Julia Roberts mælti með því við hana, þar sem það væri  draumur  að starfa með hjartaknúsaranum Owen. Staðfesti Aniston í viðtalinu að Owen væri algjör draumur og  miklu meira en það . Ráði nú hver sem vill í þau ummæli.
