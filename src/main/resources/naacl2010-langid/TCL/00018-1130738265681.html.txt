
Beta trok als een categorie 2-orkaan Nicaragua binnen. Huizen raakten beschadigd en bomen werden ontworteld. De storm brengt grote hoeveelheden regen met zich mee. De angst bestaat dat de regenval aardverschuivingen zal veroorzaken. Volgens een woordvoerder van het leger heeft de orkaan nog geen mensenlevens geëist.
Het lot van een groep van tien mensen blijft echter onduidelijk. Zij verlieten Puerto Cabezas zaterdag in een boot om geïsoleerde vissers langs de kust te evacueren. Zij hebben daarna geen contact meer opgenomen met de militaire autoriteiten. De angst bestaat dat de boot is omgeslagen.
