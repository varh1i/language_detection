Daniel Radcliffe - der spiller den bebrillede troldmand Harry Potter - er blevet en voksen gut på 16 år.
Den britiske skuespiller er iøjeblikket i gang med at promovere den kommende Potter-film 'Harry Potter og Flammernes Pokal' og på et pressemøde gav Radcliffe prøver på sin nye modne tankegang:
- Jeg så filmen 'Garden State' forleden og blev håbløst forelsket i Natalie Portman. Hvis hun ikke er frisk, kan jeg godt nøjes med Scarlett Johansen, gnækkede Daniel Radcliffe, der blot var 11 år gammel, da han første gang iførte sig troldmandskåbe og runde briller.
Den kommende Harry Potter film handler blandt andet om troldmandens rejse fra puberteten til ung mand og Radcliffe kunne sagtens leve sig ind i den del af handlingen:
- Jeg har været fyldt af de samme følelser som Harry. Det er ikke så længe siden hormonerne rasede rundt i min krop, så jeg har kunnet trække på friske minder.
