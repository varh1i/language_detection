Mycket tyder på att Västra Götalandsregionen under 2005 kommer att nå ett resultat på 800 miljoner, vilket i positiva ordalag beskrivs som det bästa året hittills.
Men faktum är att medborgarna under flera år i rad har fått ut mindre och mindre vård samtidigt som de betalt mer och mer i skatt.
Regionens överskott bottnar i fastighetsförsäljningar som har gett ett ekonomiskt tillskott på runt 300 miljoner.
Samtidigt har regionens s-majoritet återigen höjt skatten också för 2005. Det innebär ett extra klirr i regionens kassakista på 1,5 miljarder kronor. Vill man vara elak så är regionens "historiskt bästa resultat" i grunden, utan de extra ordinära intäkterna, ett inte alltför imponerande resultat.
