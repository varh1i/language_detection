
Margrét K. Sverrisdóttir, framkvæmdastjóri Frjálslynda flokksins, var endurkjörin formaður Hollvinasamtaka Ríkisútvarpsins í vikunni. Varaformaður er Valgeir Sigurðsson rithöfundur.
Aðrir stjórnarmenn eru Viðar Hreinsson, framkvæmdastjóri ReykjavíkurAkademíunnar, Þorgrímur Gestsson, rithöfundur, Þór Magnússon, fv. þjóðminjavörður, Hörður Áskelsson, tónlistarmaður, Lárus Ýmir Óskarsson, kvikmyndagerðarmaður og Ragnheiður Tryggvadóttir, framkvæmdastjóri Rithöfundasambands Íslands.
Gestir fundarins voru Páll Magnússon, útvarpsstjóri, sem lýsti afstöðu sinni til Ríkisútvarpsins og sat fyrir svörum og Pétur Gunnarsson rithöfundur sem flutti hugvekju um dagskrá og tilgang almannaútvarps. Fundarmenn hvöttu nýjan útvarpsstjóra sérstaklega til að sinna íslenskri tungu og efla vandaða innlenda dagskrárgerð.
