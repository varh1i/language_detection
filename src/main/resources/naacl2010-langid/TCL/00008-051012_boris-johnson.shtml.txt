
 
Бироқ Британия ҳукумати Президент Ислом Каримовни Андижон воқеларини текширишда ҳамкорликдан бош тортгани учун танқид қилаётган бир даврда, жаноб Жонсондек нуфузли сиёсатчининг Ўзбекистонга саёҳат қилишини қандай тушуниш мумкин? 
Жонсон: Нима учун бора олмас эканман? Мен ўзим ҳам уни танқид қилишим мумкин. У ерга бориб, вазиятни ўз кўзим билан кўриб, ўз ҳулосамга келишим мақсадга мувофиқ деб биламан Мен у ерда милиция кучига асосланган жамиятни кўрдим. Текширув нуқталари сон-саноқсиз эди. Турли шаҳарларга кираётганда ё чиқаётганда машинамиз неча марта тўхтатилгани мени ҳайратга солди. Агар шу жамиятга қарши фикрга эга бўлсангиз, Каримов режими сизнинг учун қанчалар ёқимсиз бўлишини мен тасаввур қилдим. Албатта, сайёҳ сифатида сизнинг таассуротингиз ўзгача бўлади. Менимча, менга ўхшаган одам Ўзбекистонга бориши вазиятни умуман ўзгартирмайди. Яхши тарафи шуки, бу сафардан сўнг ҳаёт у ерда қандай эканлиги борасида, давлат олдида турган муаммолар ҳақида кўпроқ маълумотга эга бўлдим. Энг қизиғи шуки, менга Ўзбекистон Россиядан юз ўгираётгандек туюлди. Мен билан суҳбатда бўлганлар мактабларда рус тилини ўзгариш камайганини айтишди. Улар ўзбек, тожик, ёки инглиз тилларини кўпроқ ўрганишаётган экан. 19-асрларда бошланган руслаштириш жараёни орқага қайтаётган кўринади. Мен биламан, Каримов буни ўзгартиришга уринмоқда, у Москвага яқин бўлишни истайди, у - эски коммунист. Балки мен нотўғри айтаётгандирман, лекин, менимча, Россия Марказий Осиёда баъзи муаммоларга дуч келиши мумкин. Россия Ўзбекистонни қўлдан чиқариб катта хато қилган, билишимча, ўзбеклар Совет Иттифоқи таркибида қолишга овоз берганлар. Россия эса "йўқ, тамом-вассалом" деган. Ўзбекистонда келажакда баъзи муаммолар юзага келади деган хавотирим бор. Таассуротим шуки, руслашган аҳоли ва Исломий тенденция ўртасида келишмовчилик келиб чиқиши мумкин. Бу ўта ҳалокатли бўлади, демоқчи эмасман, балки у ҳал этилар. 
Жонсон: Менимча, Британия Ўзбекистон ҳақида қайғуради. Очиғини айтганда, шунча узоқ жойлашган Ўзбекистон борасида Британияликлар бир нарса қилишлари қийин. Узоқ йиллар давомида у Америка учун ўта стратегик минтақа бўлиб келди. Мен Шаҳрисабздаги Темурнинг ёзги саройи устида турганимда, мен ғалати бир қўрқувга тушдим. Чунки мен бирданига атрофимда америкаликлар юрганини сезиб қолдим. Америкалик аскарларнинг катта бир подаси юрганди у ерда. Улар анави Қаршидаги базадан экан. Уларнинг Шаҳрисабз бўйлаб бемалол юришларини кўриб, тарих қанчалар тез ривожланишини англадим. Болалалигимда, ҳатто 10-15 йил аввал америкаликларнинг ўзбек ерида бундай юришларини тасаввур ҳам қилиб бўлмасди. Бу ахир эски Совет Иттифоқининг нақ юраги. Менимча, Ғарбда Каримов борасида унчалик ҳам шовқин кўтарилмаётганини сабаби, биз ҳали ҳам "у бизга иттифоқчимикан?" дея бошимиз қотаётир. 
Би-би-си: Аммо, сизнингча Британия яна нима қилиши керак Ўзбекистон билан алоқаларида? Масалан, сиз нима қилган бўлардингиз?
Жонсон: Мени яна бир ҳайратга солган нарса Британиянинг ўзбеклар билан тижорат соҳасида нақадар яқин ҳамкорлик қилаётгани бўлди. Қисқагина таътилим давомида мен Самарқандда тижорат билан шуғулланаётган икки британияликни учратдим. Улар сармоя учун бозор, бизнес қидиришаётганди. Британиянинг Ўзбекистонга қарши тижорий чекловлар киритишининг яқин келажакда эҳтимоли бор деб ўйламайман. Менимча, бу амалга ошмайди. Ўйлашимча, Каримов жанобларига кўпроқ дипломатик босим ўтказишимиз лозим. Бошқа тарафдан эса, аслида Андижонда нима бўлганини билиш жуда жуда қийин. Шаҳсан ўзим хунрезликлар учун ким масъул, можарони ким бошлагани ҳақида аниқ бир тасаввурга эга эмасман. Назаримда, Британия ҳукумати учун аслида нима бўлганини билмай туриб, вазиятни тарозига тортиш жуда қийин. Ҳатто Ўзбекистонга бориб ҳам, вазиятни тушуниб келдим деган ишонч менда йўқ. 
Жонсон: Мен эски, гўзал мусулмон зиёратгоҳлари ва масжидлари музейларга айлантирилганини кўриб ҳайратга тушдим. Улар ҳудди ўзлигидан ажратилган, барча муқаддас қадриятларидан жудо қилинган. Бироқ, барибир бугунда кўпроқ одамлар масжидга бора бошлаганини менга айтишди. Ўзим бунинг гувоҳи бўла олмадим. Аввал айтганимдек, бу ҳудудда мусулмонлик руҳи кучаётгандек кўринди менга. Мени кечирасиз, лекин мен фақат сайёҳ сифатида гапираяпман. Бу сиёсий шарҳловчининг кузатувлари эмас, айтмоқчи бўлганим шуки, Ислом кучайиши мумкиндек кўринди. Аммо, айни пайтда, мамлакатдаги дунёвий кайфият жуда кучли. Жуда кўп аёллар жуда калта юбкаларда эди, жуда кўп одамларнинг маст бўлиб қолишганининг гувоҳи бўлдим. Бу мумтоз мусулмон жамият эмас, аксинча, ундан анча узоқ. Бу маънода руслаштириш анча мукаммал амалга оширилган. Маданиятнинг русча жиҳатлари жуда чуқур туюлди. Буёғига вазият қандай ривожланиши кўриш жуда қизиқ бўлади. Мен бизга гидлик қилган ажойиб бир аёл билан танишдим, у атеист эди, у комсомол бўлгани, болалагида пионер бўйинбоғини боғлаб қанчалар фахрланганини айтиб берди. У бизни Бухорода коммунизм келишидан олдин мавжуд бўлган қамоқхона суратлари намойиш қилинган кўргазмага олиб борди. Суратларнинг барчаси Исломга бўйин эгмаган кишиларга қарата шафқатсиз муносабатни кўрсатарди. Масалан, қамчиланаётган кишининг сурати. Гид аёл эса бу суратлар етказмоқчи бўлган ишорани оқлаётгандек эди. Яъни кучли диндорлик учун тўлов мана шундай бўлади, демоқчи эди у. Кўргазманинг ўзи аксил-эътиқодий коммунист ташвиқот қолдиғи эди. 
Би-би-си: Ўзбекистон саёҳатидан қайтганингиздан сўнг, Спектатор журналингизда ёзишингизча, бизнинг ош сизга ёқмабди. Нима учун?
Жонсон: Бизга аниқ бир йўл-йўриқлар кўрсатишди - агар Ғарблик заиф ошқозонга эга бўлсангиз мева ва сабзавот еманг дегандек. Шундай экан фақат ея олганимиз ош бўлди. Йўқ, менимча, ош - ўта мазали таом.
Би-би-си: Сиз ошни "ўта ёққа ботган" деб ёзибсиз.
Жонсон: Ҳа, у ёққа ботган. Аммо, масалан Самарқандда кимнидир уйига борганимизда қари аёл бир неча соат сарфлаб, ўта гўзал ош қилди, учида гўшт бўлаклари билан тоғдек ясатилган гуручни дастурхонга қўйди Муаммо шуки, бир сих шашликни еганингиздан сўнг тўйиб қоласиз. Мен тўртта болам билан боргандим, мева ва сабзавот емаслик қоидаси ҳам болаларимга қийин туюлди.
