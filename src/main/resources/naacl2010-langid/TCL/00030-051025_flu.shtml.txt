Министрите за земјоделство на Европската унија се очекува денеска во Брисел да ги разгледаат предлозите за забрана на увоз на живи птици во било која земја членка.
Забраната ја предложи Европската комисија во обид да го спречи ширењето на птичји грип и таа прво треба да биде одобрена од европските ветеринари.
Претходно, генералниот директор на Светската здравствена органзиација Ли Јонг Вук рече дека националните граници не смеат да се испречат на патот на борбата против било каква идна светска епидемија предизвикана од птичји грип.
Тој зборуваше на средбата со високи меѓународни здравствени претставници во главниот град на Канада, Отава, која се смета за планирачка во случај на појава на човечки вид на птичјиот грип.
Канадскиот министер за здравство рече дека луѓето се со право загрижени од вирусот кој е многу смртоносен.
Нашиот дописник од Канада вели дека меѓу претставниците на состанокот има страв дека богатите земји можат да си дозволат залихи од антивирусни лекови, а сиромашните не.
Во меѓувреме властите во Индонезија соопштија дека и четврто лице во земјата почина од птичји грип, а Кина јави за ново ширење на заразата во источната покраина Анхуи.
