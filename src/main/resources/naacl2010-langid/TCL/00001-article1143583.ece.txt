
28 år gamle Andreas Bawer er funnet skyldig i brudd på opphavsretten etter at han distribuerte en svensk film på Internett, og er ilagt en bot på 16.000 svenske kroner, skriver BBC News.
Bawer-saken er fra 2004, og retten har stadfestet at det på dette tidspunkt ikke var ulovlig å laste ned filmen. Andreas Bawer er imidlertid dømt for å ha distribuert filmen. 
I dommen står det at "slike lovbrudd må tas alvorlig".
[ ] Å gjøre en film tilgjengelig for offentligheten på internett får en betydelig konsekvens for filmindustrien. Ulovlig materiale kan på denne måten spres svært raskt, og nå svært mange personer, noe som kan føre til store økonomiske tap for de opphavsrettslige eierne."
Strafferammen for fildeling er to års fengsel, men i dette tilfellet har retten lagt vekt på at Bawer ikke forsøkte å profittere økonomisk på handlingen, og dette er årsaken til at han kun ble bøtelagt.
AndreaS Bawers har ennå ikke har bestemt seg for om han vil anke dommen.
Svensk underholdningsindustri ser på dommen som et skritt i riktig retning, og tror håndheving av loven om opphavsrett blir strengere i fremtiden. Sverige er tidligere kritisert for å ta lett på piratkopiering på nettet, og innførte en ny lov som forbyr nedlasting av i juli.
Før den nye loven som forbyr nedlasting av opphavsrettslig beskyttet materiale ble innført, regner man med at 900.000 svensker regelmessig lastet ned filmer, spill og musikk.
