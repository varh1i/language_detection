Την παραίτησή του από την κοινοβουλευτική ομάδα της ΝΔ υπέβαλε το μεσημέρι της Δευτέρας ο Πέτρος Μαντούβαλος μετά την εμπλοκή του δικηγορικού γραφείου του στην υπόθεση Καλούση. Θα παραμείνει ανεξάρτητος βουλευτής. 
Ο κ. Μαντούβαλος δήλωσε ότι τα όσα είδαν το φως της δημοσιότητας τις τελευταίες ημέρες - σχετικά με συνεργάτη του σχετίζονται με τοπικές εσωκομματικές κόντρες χωρίς έλεος και έκανε λόγο για ανάγωγη κομματική συμπεριφορά στο πρόσωπο του, χωρίς να φταίει, όπως είπε, σε τίποτα. 
«Αποτελεί οργανωμένη αθλιότητα που και ο κόσμος καταλαβαίνει και εάν χρειαστεί θα γίνω σαφέστερος», είπε χαρακτηριστικά, ενώ υπογράμμισε ότι έλαβε την απόφασή του με το συναίσθημα και όχι με τη λογική: «Δεν μπορώ να βάλω τροχοπέδη στον πρωθυπουργό και την κυβέρνηση έστω και κατ ελάχιστο, έστω και χωρίς να φταίω», είπε.
Ο κ. Μαντούβαλος είπε ότι δεν είχε ενημερώσει προηγουμένως τον πρωθυπουργό και την Κοινοβουλευτική Ομάδα της Νέας Δημοκρατίας για την απόφασή του. 
Υπενθυμίζεται ότι ο συνεργάτης στο δικηγορικό γραφείο του κ.Μαντούβαλου, Χ. Χατζηπαναγιώτου, κατηγορείται για δωροδοκία του πρώην προέδρου Πρωτοδικών Ευάγγελου Καλούση.
Ο κ. Χατζηπαναγιώτου αρνείται την κατηγορία και υποστηρίζει ότι κατέθεσε τα χρήματα τα σε λογαριασμό του Καλούση, μετά από εντολή άλλης δικηγόρου του γραφείου του βουλευτή. Ο ίδιος ο κ. Μαντούβαλος έχει δηλώσει ότι στηρίζει και εμπιστεύεται τον συνεργάτη του.
Λίγη ώρα αφού ανακοίνωσε την παραίτησή του από το Κοινοβούλιο, κάνοντας λόγο για μια πράξη με οδηγό το συναίσθημα, ο κ. Μαντούβαλος κλήθηκε από τον γραμματέα της ΚΟ της ΝΔ Απ. Σταύρου να εξηγήσει τους λόγους που τον οδήγησαν στην παραίτησή του.
Σε δηλώσεις του στους δημοσιογράφους, ο βουλευτής της Α' Πειραιώς εξήγησε ότι δεν επιθυμεί να αποτελέσει τροχοπέδη στην κυβέρνηση, λόγω της εμπλοκής του ονόματός του στην υπόθεση του παραδικαστικού κυκλώματος.
Ο ίδιος έκανε λόγο για οργανωμένη προσπάθεια να θιγούν πολιτικοί, -μεταξύ αυτών και ο ίδιος- «χωρίς να φταίνε σε τίποτα». Παράλληλα, άφησε αιχμές για εσωκομματικές κόντρες: «Στο πρόσωπό μου οι εσωκομματικές κόντρες δεν είχαν έλεος. Κάποιοι δεν τήρησαν τα προσχήματα» είπε χαρακτηριστικά.
Υπενθυμίζεται ότι ο συνεργάτης στο δικηγορικό γραφείο του Π.Μαντούβαλου, Χρ.Χατζηπαναγιώτου, κατηγορείται για δωροδοκία του πρώην προέδρου Πρωτοδικών Ευ.Καλούση.
Ο κ. Χατζηπαναγιώτου αρνείται ότι πρόκειται για δωροδοκία και υποστηρίζει ότι κατέθεσε το ποσό των επτά εκατομμυρίων δραχμών σε λογαριασμό του Καλούση μετά από εντολή άλλης δικηγόρου του γραφείου του κ.Μαντούβαλου. 
Ο ίδιος ο βουλευτής έχει δηλώσει ότι στηρίζει και εμπιστεύεται τον συνεργάτη του.
