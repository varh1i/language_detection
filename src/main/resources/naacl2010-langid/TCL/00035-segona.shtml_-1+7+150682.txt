
ROSENBORG 0
R.MADRID 2
ROSENBORG: Johnsen, Basma, Riseth, Kvarme, Dorsin, Solli, Strand, Braaten, Skjelbred, Storflor i Frode Johnsen.
Helstad per Storflor en el minut 66, Stensaas per Dorsin en el minut 74 i Odegard per Strand en el minut 83.
R.MADRID: Casillas, Salgado, Pavón, Woodgate, Roberto Carlos, Beckham, Diogo, Sergio Ramos, Guti, Raúl i Robinho.
Mejía per Salgado en el minut 46, Raúl Bravo per Guti en el minut 84 i De la Red per Beckham en el minut 93.
ÀRBITRE: Wolfgang Stark (Alemanya). Amonestà Guti, Diogo, Raúl Bravo i Roberto Carlos per part del Reial Madrid.
GOLS:
0-1: minut 26, Dorsin en pròpia porta.
0-2: minut 40, Guti.
EFE. Trondheim.
El Reial Madrid complí amb el seu objectiu, feu els seus deures i es classificà ahir a Trondheim per a la següent fase de la Lliga de Campions, en un partit seriós on anà de més a menys, amb permis d'un rival molt feble que es trobà amb grans dificultats per a marcar un gol a Iker Casillas.
El Madrid resolgué el seu compromis per la via ràpida. Es relaxà i després baixà el pistó en el segon tram on deixà jugar al Rosenborg. Això sí, mai no es va veure agobiat perque davant no hi hagué enemic. Els blancs no tengueren cap problema en dur la batuta. El Rosenborg és un equip amb idees arcaiques, amb molt físic, però poc futbol, i que apel·la al joc aeri en els serveis de còrner. En aquesta acció d'estretègia posà tota la seva ànima el Rosenborg, cercant el poderiu del seu central Riseth en el remat de cap.
Emperò, el Reial Madrid sí va estar ahir «connectat» al partit. Pavón i Woodgate varen estar molt atents en la seva àrea. I per davant, Sergio Ramos i Diogo compliren. El coratge de Sergio Ramos mereix un punt i apart. És sense dubte el gran fitxatge de l'any del Reial Madrid.
Dorsin en pròpia porta, i Guti firmaren el 0-2 abans del descans. El Rosenborg només creà perill a Casillas als 38 minuts, quan va treure una mà de gol a Storflor, després d'un xut sec i dur del futbolista noruec. Després del descans, Iker va treure un parell de pilotes interesants. Una a Frode Johnsen, qui va estar barallat amb el gol.
En la darrera mitja hora, l'àrbitre es va convertir en un protagonista inesperat en consentir el joc dur dels noruecs i xiular falta contra el Madrid a la mínima oportunitat. Aquesta actitut només serví per enfadar els madridistes, que no veren perillar la seva victòria.
