
Matapos itaas ang full alert status sa hanay ng pulisya, inalerto rin ng Department of Transportation and Communications (DOTC) ang lahat ng airports, seaports, mass transport terminals at communication facilities sa buong bansa na maaaring puntiryahin ng mga terorista.
Ayon kay DOTC spokesman Thompson Lantion, 24-oras na imomonitor ang nabanggit na mga pasilidad at transport terminals upang mapangalagaan ang kaligtasan ng publiko.
Gayunpaman, tinitiyak nito sa sambayanan na walang dapat ipangamba dahil ito’y bahagi lamang ng precautionary measures upang hindi maging bukas na target ng mga terror groups.
