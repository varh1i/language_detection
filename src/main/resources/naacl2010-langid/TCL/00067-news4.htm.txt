
Isang madugong digmaan ang magaganap sa buong Mindanao kapag tuluyan nang maging isang ganap na batas ang anti-terror bill na kamakailan ay aprubado na sa committee on justice ng Kamara.
Ito ang babala ni Ilocos Norte Rep. Imee Marcos kasabay na rin ng banta nitong iwi-withdraw niya ang kanyang pangalan bilang main author ng nasabing panukalang batas.
Ayon kay Marcos, ang bersyon ng anti-terror bill na inaprubahan sa committee level ay magdudulot ng madugong rebolusyon dahil bukod sa pagiging anti-Muslim nito, lumalabas na ito’y kontra manggagawa at kontra kabataang estudyante.
Kaugnay nito, bunga ng masalimuot na definition ng terrorism, minabuti ng Senate committee on public order and illegal drugs na pinamumunuan ni Sen. Manuel Villar na huwag na lamang ilagay ang definition nito sa anti-terror bill upang hindi pagmulan ng batikos.
