Libanonban a biztonsági erõk letartóztattak egy férfit, miután az ENSZ jelentést tett közzé a volt kormányfõ, Rafik Hariri meggyilkolásáról. 
Az illetõ férfit, Mahmoud Abdel Alt az ENSZ dokumentum azzal vádolja, hogy telefonon beszélt a Szíria-barát libanoni elnökkel, Emile Lahouddal, alig néhány perccel az elõtt, hogy egy autóba rejtett pokolgép megölte Haririt. 
Ez még februárban történt. Szíria tagadja, hogy köze lenne a merénylethez. 
Abdel Al az elsõ, aki érzi a volt libanoni kormányfõ meggyilkolásáról készült beszámoló következményeit. Azzal vádolják, hogy a Szíria-barát libanoni kormányfõt, Emile Lahoudot mobiltelefonján hívta fel, percekkel az elõtt, hogy egy pokolgép megölte Haririt. 
A jelentés szerint a libanoni katonai hírszerzés fõnökének is telefonált, aki ellen azóta vádat emeltek Hariri meggyilkolása miatt. Lahoud tagadja, hogy ez a telefonhívás megtörtént volna. 
Szíria-barát csoport
Nicholas Blanford, a londoni Times újságírója szerint Abdel Al egy Szíria-barát, keményvonalas iszlám csoport tagja:
„Ez egy szufi iszlám csoport, amelyik valójában ellenzi az Al Kaidához hasonló csoportok ideológiáját. Ugyanakkor ez egy Szíria-barát tömörülés, amelyet a szírek a múltban is felhasználtak a libanoni polgárháború idején arra, hogy szálljanak szembe a Szíria libanoni jelenlétét ellenzõ csoportokkal. Viszonylag kicsi, nem túl jól ismert csoportról van szó, ám az ENSZ jelentése nagy hangsúllyal foglalkozik velük." 
Az ENSZ jelentése nyomán ismét megerõsödtek a Lahoud elnök lemondását követelõ hangok, ám õ elutasítja e követelést. A szíriai kormány is határozottan tagadja, hogy bármilyen szerepe lett volna Hariri meggyilkolásában. 
Kivonulás
Riad Daoudi, a szíriai külügyminisztérium egyik tanácsadója azt mondta, a jelentés következtetései nagyrészt egy szemtanú beszámolójára alapozódnak, aki azt mondta, hogy a Szíria libanoni befolyását ellenzõ Haririt meggyilkolása elõtt néhány hónappal megfenyegették: 
„Nincs bizonyíték Az egyetlen bizonyíték, amit a jelentés elénk tár, az egyes tanúk beszámolója egy bizonyos történetrõl, amit maga Hariri mondott el nekik. És tudjuk, hogy ha egy történetet tovább adnak az emberek, akkor nem lehet pontosan tudni, hogy is volt eredetileg." 
A gyilkosság után két hónappal Szíria 14 ezer katonát kivont Libanonból, akiket eredetileg a polgárháborút lezáró békekötés részeként küldtek oda. A kivonást hatalmas utcai tüntetések elõzték meg Hariri halála után. 
A meggyilkolt politikus fia, Saad Hariri által vezetett Szíria-ellenes koalíció többséget szerzett a mûjusi választásokon. A politikus fiú sürgette, hogy apja gyilkosait állítsák nemzetközi bíróság elé. A Biztonsági Tanács több tagja sürgõs tanácskozást szeretne az ügyben. 
Condoleezza Rice amerikai külügyminiszter a nemzetközi közösség fellépését sürgeti: 
„Szíria nem hajlandó együttmûködni. Sok jel utal arra is, hogy Szíria valamiképpen részese volt Hariri meggyilkolásának. Ezek súlyos vádak, amelyeket legalábbis meg kellene vitatniuk a külügyminisztereknek. Ezzel az üggyel foglalkozni kell" - mondta Rice. 
A libanoni hatóságok folytatják a vizsgálatot. Sokan attól tartanak, nehogy Szíria megpróbálja destabilizálni Libanont és elodázni az ügy további kivizsgálását. Szíria megígérte, hogy együttmûködik a vizsgálattal, ám azt sem tudni, milyen messzire és mennyire magasra vezethetnek az ügy szálai. 
