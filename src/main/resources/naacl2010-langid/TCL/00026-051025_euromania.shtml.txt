Az Európai Bizottság kedd délután jelenti be, hogy Románia és Bulgária a terveknek megfelelõen, 2007-ben csatlakozhat az EU-hoz, ha visszaszoríták a korrupciót és felgyorsítják a reformokat. Brüsszeli tudósítónk, Gordon Tamás jelentése:
A Bizottság jelentésébõl kiderül, hogy Románia idén elõször megelõzte Bulgáriát a felkészülésben.
Az Unió azonban fenntartja azt a lehetõséget, hogy egy évvel késleltetheti bármelyik ország csatlakozását a jövõ év tavaszán esedékes végsõ döntés meghozatalakor.
Az Európai Bizottság úgynevezett monitoring jelentése még mindig lát hiányosságokat mind Románia, mind Bulgária felkészülésében, bár - mint a kiszivárgott részletekbõl kiderül - lát pozitív fejleményeket is.
Most Bukarest áll jobban: kezd eleget tenni a brüsszeli várakozásoknak a versenypolitika, az állami támogatások és a bel- és igazságügy terén. Elmarasztaló a vélemény azonban a korrupció elleni fellépésben, különösen rossz néven veszik, hogy nem indult meg a feltárás az államigazgatás vezetõi körében.
Mindkét országnak bõven vannak még tennivalói az intézményi háttér kiépítésében, ami önérdek: ennek hiányában ugyanis nem lesznek alkalmasak az uniós támogatások fogadására.
Szófiának több erõfeszítésre van szüksége az uniós feltételek teljesítésére, amely annál is inkább feltûnõ, mivel éveken át éppen Bulgária tartott attól, hogy majd várakoznia kell Romániára. A reformfolyamat megtorpanásában szerepet játszott az elhúzódó kormányalakítás is.
A bizottsági jelentés - jóllehet megemlíti a tagság elhalasztásának lehetõségét - a kérdésben még nem foglal állást. A következõ, tavaszra ígért jelentésnek azonban már az lesz a tétje: csatlakozhat-e a két ország 2007-ben.
