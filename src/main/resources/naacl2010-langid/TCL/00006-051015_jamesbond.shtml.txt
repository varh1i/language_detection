«Μεγάλη πρόκληση» χαρακτήρισε ο Ντάνιελ Κρεγκ, πρωταγωνιστής της ταινίας δράσης Layer Cake, την ανάληψη της ευθύνης να ενσαρκώσει το ρόλο του Τζέιμς Μποντ στις επόμενες ταινίες των δημιουργών του δημοφιλούς μυστικού πράκτορα.
Ο Κρεγκ προορίζεται για έναν «πιο σκληρό, πιο σκοτεινό» πράκτορα 007.
Αστειευόμενος ο 37χρονος ’γγλος ηθοποιός είπε ότι ήπιε ένα-δυο μαρτίνι όταν άκουσε ότι επελέγη ως ο νέος Μποντ.
Ο σκηνοθέτης Μάρτιν Κάμπελ, που θα έχει τον Κρεγκ ως πρωταγωνιστή στην 21η ταινία με ήρωα τον Τζέιμς Μποντ, η οποία ήδη ετοιμάζεται με τίτλο «Casino Royale», δήλωσε ότι θα είναι ένα φιλμ που θα διασκεδάσει το κοινό.
Ντάνιελ Κρεγκ
Ο Ντάνιελ Κρεγκ επελέγη μεταξύ περίπου 200 υποψηφίων. Ξεκίνησε την καριέρα του το 1996 με την παραγωγή του BBC «Οι φίλοι μας στο βορρά» και έχει εμφανιστεί σε 8 συνολικά κινηματογραφικές παραγωγές («Lara Croft: Tomb Raider», «Ο δρόμος της απώλειας», «Σύλβια», «Η μητέρα»).
Θα είναι ο έκτος κατά σειρά Τζέιμς Μποντ μετά τους Σον Κόνερι (1962-71), Τζορτζ Λάζενμπι (1969), Ρότζερ Μουρ (1973-85), Τίμοθι Ντάλτον (1987-89), Πιρς Μπρόσναν (1995-2002).
