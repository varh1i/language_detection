
IN die berig "Debat oor taalbeleid van US woed voort" (3 Oktober, bl. 1) is geskryf: "Viljoen het in brief (sic) aan Die Burger gesê dit is vir hom onaanvaarbaar om in 'n gekategoriseerde groep ingedeel te word." Die betrokke brief waaruit aangehaal is, is nie aan Die Burger geskryf nie. Dit is aanhalings uit 'n brief wat Viljoen aan die viserektor(Onderrig), prof Russel Botman, gerig het na aanleiding van 'n uitnodiging van hom om deel te wees van 'n "ouer groep" alumni om die HOGK-paneel te ontmoet, en wat die verslaggewer as bron van haar berig gebruik het. 
In 'n berig "Voëls sal uitsterf as SA vere voel vir klimaat" (12 Oktober, bl. 12) is verkeerdelik aangedui dat die Drakensberg-katlagter een van die spesies is wie se verspreidingsgebied teen 2050 kan verklein. Dit moes gewees het die Drakensberg-berglyster (of Oranjeborsberglyster). 
Stuur inligting oor die regstelling van foute in die koerant aan Die Burger se ombudsman, George Claassen, by ombudsman@dieburger.com, bel hom by 021 406 2108 of faks na 021 406 3826.
Die Burger verwelkom voorstelle en kommentaar oor die koerant se inhoud.
Lesers kan ook klagtes oor die inhoud by die Persombudsman van Suid-Afrika, mnr. Ed Linington, aanhangig maak by 011 788 4829 of 011 788 4837, faks 011 788 4990 of e-pos berylh@ombudsman.org.za.
