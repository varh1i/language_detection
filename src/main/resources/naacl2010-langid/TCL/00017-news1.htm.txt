
Hindi natibag ng malakas na buhos ng ulan ang pray-er rally kahapon sa harap ng Quia-po Church sa Pla-za Miranda na iti-nuloy hanggang San Sebastian Church sa anyo ng rosary march.
Sinasabing hindi lang sa ulan nagtagumpay ang mga obispo ng Simbahang Kato-liko at ng Kilu-sang Makaban-sang Ekonomiya (KME) kundi na-gawa rin nitong basagin ang ka-may na bakal ng pamahalaang Arroyo.
Bagama't walang nakuhang permit, naitawid ng grupo sa pangunguna nina Caloocan City Bishop Deogracias Iñiguez, spiritual adviser ng KME, Bishop Antonio Tobias at 79-anyos Infanta Bishop Emiritus Julio Labayen, ang kanilang pagkilos mula sa Quiapo patungong San Sebastian na ilang hakbang na lamang ang layo sa makasaysayang Mendiola o Don Chino Roces Bridge.
Binigyan-diin ng grupo na ito'y isang rosary procession mula sa isang simbahan patungo sa isa pa bilang bahagi ng selebrasyon ng Holy Rosary month ngayong Oktubre. Balak pa sana ng mga obispo na tunguhin ang San Beda at St. Jude Churches ngunit hindi na sila pinayagan ni Manila Police District (MPD) Director Pedro Bulaong dahil tatawid na ng Mendiola ang dalawang simbahang nabanggit.
Nilinaw naman ni Bulaong na hindi espesyal ang pagtrato kahapon sa mga obispo, pari at madreng nagsipagmartsa at sa katunayan ay nakaposisyon din ang kanyang hukbo at nakahandang buwagin ang hanay kung nagkataong lumabag sila sa itinakdang limitasyon.
Binigyan-diin ng opisyal na walang sinasanto ang calibrated preemptive response (CPR) at kahit pa mga alagad ng Simbahan ay makakatikim ng bangis nito kung nagkaroon ng paglabag sa hanay ng mga rallyista kahapon.
Inamin naman nina Labayen at Iñiguez na bagama't isang religious activity ang ginawa kahapon ay kasamang isinusulong dito ang paghahanap ng katotohanan at hustisya na pilit na itinatago at pinagtatakpan ng kasalukuyang pamahalaan kaya't panahon na umano para basagin ng Simbahang Katoliko ang pananahimik at tapusin na ang pagsuporta sa gobyerno ni Pangulong Gloria Macapagal-Arroyo.
Mula sa palasyo, nabatid na ilang oras bago ang prayer rally ng mga obispo ng KME at ng iba't ibang militanteng grupo ay ipinatawag ng ehekutibo si Manila Mayor Lito Atienza kasabay ng panawagan sa mga rallyista na huwag nang magpilit na makalapit sa paanan ng Mendiola upang walang mangyaring karahasan.
Dahil nasa Dumaguete ang Pangulo, sina Executive Sec. Eduardo Ermita at Press Sec. Ignacio Bunye lamang ang humarap kay Atienza at dito ay sinabi ng alkalde na ipinairal nila kahapon ang 'maximum tolerance' sa grupo ng mga obispo kapalit ng kanilang pangakong hindi sila tatapak sa Mendiola.
Samantala, nagsanib naman ng puwersa ang Bagong Alyansang Makabayan (Bayan), Kilusang Mayo Uno (KMU), Courage at iba pang militanteng grupo sa paghiling sa Korte Suprema na lusawin ang Batas Pambansa (BP) 880 o ang 'no permit, no rally' policy ng pamahalaan.
Kasabay nito, inakusahan ng mga ito sina Executive Sec. Eduardo Ermita, PNP chief Director General Arturo Lomibao, NCRPO chief Vidal Querol at Director Bulaong ng paglabag sa karapatan ng mga rallyista sa serye ng mga marahas na dispersal.
