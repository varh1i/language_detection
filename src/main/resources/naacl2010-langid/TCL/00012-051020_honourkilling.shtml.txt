Egy dél-kelet törökországi egyetemen végzett felmérés szerint a megkérdezettek csaknem negyven százaléka helyesli "a családi becsület védelmében" elkövetett gyilkosságokat. 
Egy isztambuli bíróság életfogytig tartó börtönt szabott ki egy ilyen gyilkosságért azokra a fivérekre, akik saját nõvérüket ölték meg, mert házasságon kívüli gyermeket szült. 
A felmérés a konzervatív, délkelet-törökörszági Dijar-bikar városában készült, ahol 430 embert, zömmel férfiakat kérdeztek meg. 
Amikor arról faggatták õket, hogy mi a megfelelõ büntetés egy házasságtörõ asszony esetében, 37 százalékuk mondta azt, hogy az illetõ nõt meg kell ölni. 
A mintául szolgáló csoport kicsiny volt ugyan, de figyelmeztetõ jelzést adott le arra nézve, hogy a családi becsület védelmében elkövetett gyilkosságoknak Törökország egyes részein még mindig komoly a támogatottsága. 
Nincs megbízható statisztika arra nézve, hogy hány nõ esik ilyennek áldozatául, de Törökország komoly intézkedésekkel igyekezett e gyakorlat ellen felvenni a harcot. 
A nõvérét megölõ férfira múlt pénteken, Isztambulban kiszabott életfogytig tartó börtönbüntetés is jele annak, hogy a büntetõtörvénykönyv tavaly nyáron végbement reformját a hatóságok tovább akarják folytatni.
