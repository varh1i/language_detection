
  Bydd y gweithwyr yn symud i'r adeilad newydd yn Abertawe ym Mawrth 2006 
Mae cwmni yswiriant Admiral yn bwriadu creu dros 250 o swyddi yn Abertawe dros y tair blynedd nesa'. 
Ar hyn o bryd mae gr p Admiral yn cyflogi 650 o bobl yn y ddinas a 1,100 yng Nghaerdydd. 
Bydd y gweithwyr yn symud o D  Alexander yn Abertawe i ddatblygiad £200m yn ardal forwrol y ddinas ym Mawrth 2006. 
Amcangyfrifir fod gr p Admiral, a gafodd ei lansio yn 1993, yn werth £711m. 
'Medrus' 
"Mae symud i'r swyddfeydd newydd yn golygu amgylchiadau gwaith gwych yn ogystal â chryfhau ein sefyllfa yn y farchnad yswiriant ym Mhrydain," meddai Siân Lewis, rheolwr cyffredinol Admiral yn Abertawe. 
"Rydyn ni'n falch iawn bod ein pencadlys yng Nghymru ac mae'r gweithwyr lleol wedi bod yn fedrus." 
Dywedodd y cwmni fod ganddo dros 1m o gwsmeriaid. 
Ym Medi 2004 aeth cyfranddaliadau'r cwmni ar werth ar y farchnad stoc ac ar gyfartaledd derbyniodd 1,500 o weithwyr y cwmni £39,000 yr un. 
Cyhoeddodd Admiral yn Ebrill 2004 y byddai'n gwerthu cyfranddaliadau ar y farchnad wedi cynnydd yn ei fusnes arlein sef elephant.co.uk a phremiymau uwch o gwmni Diamond, sef yswiriant i yrwyr benywaidd. 
