
Kelloa siirretään tunti taaksepäin neljältä aamuyöllä. 
Siirtyminen normaaliaikaan eli ns. talviaikaan tuo jonkin verran muutoksia joukkoliikenteeseen. Esimerkiksi ensi yönä liikennöivät VR:n kaukojunat pysähtyvät tunniksi asemille odottamaan normaaliaikaa. Laivaliikenteessä Viking Linen ja Silja Linen laivat saapuvat satamiin talviajan mukaan. Finnairin lentoihin kellojen viisareiden siirtämisellä ei ole vaikutusta.
Talviaikaan siirrytään myös kaikissa muissa Euroopan unionin jäsenmaissa. Takaisin kesäaikaan kellojen viisarit käännetään maaliskuun viimeisenä sunnuntaina. 
