
Heilbrigðisyfirvöld í norður Brasilíu eiga í erfiðleikum með mikinn fjölda af leðurblökum sem smitaðar eru hundaæði og ráðast á fólk.
Leðurblökurnar lifa á blóði úr spendýrum og hafa smitað og drepið 23 íbúa á fenjasvæðinu í Maranhao héraði í Brasilíu af hundaæði á síðastliðnum tveimur mánuðum.
Læknar hafa tekið 1300 manns í meðferð við hundaæði eftir leðurblökuárásir sem eiga sér yfirleitt stað á nóttunni í híbýlum fólks.
BBC segir að sumir sérfræðingar hafa skýrt árásirnar með eyðingu regnskógarins sem eru heimalendur leðurblakanna. Leðurblökurnar eru helstu smitberar hundaæðis í Brasilíu og helsta fæðuuppsprettan þeirra eru kýr og annar búfénaður en ef hann er ekki til staðar ráðast þær á sofandi fólk.
