
Vaata tulemusi
Lõuna prefektuuri pressiesindaja Kadri Palta sõnul karistas politsei 30-aastast Antit ametniku vormiriietuse ebaseadusliku kasutamise eest väärteo korras 1800 krooni suuruse trahviga.
«Politsei selgitas väärteomenetluse käigus, et Püssirohukeldris kinni peetud Anti sai vormi oma sõbralt, kes omakorda laenas maha kantud ja vananenud vormi erinevad riideesemed kokku praeguste ja endiste politseinike kaudu,» ütles Palta.
Korrakaitsjatelt riideid laenates lubas sõber, et nendelt eemaldatakse politseiembleemid ning vormiriideid kasutatakse kinnisel stiilipeol.
«Maha kantud vormiesemete kandmine ja edasiandmine pole seadusega keelatud, seega ei tuvastatud ühegi politseiametniku käitumises tahtlikku rikkumist. Küll aga on seaduse järgi keelatud ametniku vormiriietuse ebaseaduslik kasutamine ehk politseiametnikuna esinemine, mida Anti tegi vormis avalikku kohta ilmudes,» ütles Palta.
Anti pani seadusrikkumise toime augusti alguses, kui ta ilmus politseimundris Püssirohukeldrisse ja asus seal sauaga vehkides teiste õllejoomist reguleerima.
 
