Lennart Duell gör ett försök att utmåla mig som oengagerad när det gäller frågan om en ny älvförbindelse. 
Till skillnad från Duells retoriska piruetter väljer jag att svara med konkreta fakta i målet. När man vill ha något uträttat i verkligheten är det nämligen min erfarenhet att det är vad man gör, inte vad man skriver i en politisk pamflett, som tenderar att ge bäst resultat.
När regeringen utarbetade "Uppdrag för att upprätta långsiktiga planer för transportinfrastrukturen m.m." (regeringsbeslut 2002-03-14) hade jag kontakt med näringsdepartementet. 
