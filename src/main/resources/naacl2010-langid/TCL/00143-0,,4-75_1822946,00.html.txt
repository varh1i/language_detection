
JOHANNESBURG. - 'n Heel laaste huldeblyk.
Dit is wat die liriekskrywer Babs Pretorius en die sanger Manuel Escorcio wou doen toe Pretorius onlangs 'n lied gekomponeer het vir haar jare lange vriendin en Escorcio se sangmaat van 20 jaar, Janita Claassen, wat gisteroggend dood is.
Die gedig lui:
Haar haastige voete het skaars grond geraak
Daar was soveel om te doen
En alles het haar bly gemaak
Elke dag was immergroen.
So het ek haar as sangmaat geken
Baie, baie jare deur
Harte met haar helder stem gewen
Soveel mense opgebeur
Refrein:
Wie sal haar dan kan vergeet 
Haar vrolike lag, 
En waar ons gaan, het almal geweet 
Sy bring vreugde vir die dag. 
Altyd vriendelik en sjarmant het sy oral opgetree
En almal het haar elke aand geniet,
Sy't haarself gegee.
Van woorde het sy nootjies gemaak
Melodieë wat ons kon sing
Liedjies oor liefde wat harte kon raak
Of 'n lied wat blydskap bring.
Onthou is mooi, onthou is goed
Neem die mooi die toekoms in
Haar sprankel en haar lewensmoed
Was haar einde en begin.
En waar ons saam oor vreugde sing
Bly die hart steeds vol verlang
Vir geliefdes tuis wat ons nie saam kon bring
Mens vergeet dit maar in sang.
Koda:
Haar dagboek het vir haar bepaal
Waar die pad vandag sou lei,
Die mooie uit haar sonligland gehaal
Gegee aan jou en my. 
Bestel Wilde Aalwyn, Janita Claassen se CD, hier.
