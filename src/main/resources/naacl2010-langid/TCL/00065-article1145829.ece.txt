
- Altfor mange ønsker egentlig å jobbe i reklamebransjen slik den så ut for ti år siden, sier Erlend Stefansson til Dagens Næringsliv. Stefansson er styreleder i bransjeforeningen Kreativt Forum og leder av reklamebyrået Virtual Garden.
Norske nettsteder omsatte i september reklame for 96 millioner kroner - 53 prosent mer enn i samme periode i fjor. 
- I 2007 vil trolig Internett-annonsering passere TV-annonsering i omsetning, sier administrerende direktør Arne-Inge Christophersen i Initiative Universal Media i en pressemelding fra INMA og Mbl/ Nettforum.
Selv om annonseomsetningen på Internett i september var rekordhøy, mener flere at norske reklamefolk har mye å gå på i forhold til annonsering på nettet.
- Jeg tror ikke de store reklamebyråene ønsker å forstå Internett. De vil helst fortsette å lage reklamefilmer, sier Nicke Bergström, kretaiv leder i det svenske reklamebyrået Farfar.
- Jeg tror Stefansson har rett i at mange byråmennesker tenker 30 sekunder reklamefilm og en helside i Aftenposten, mens andre kanaler blir nedprioritert, sier Pål Trælvik i Bates Red Cell til Dagens Næringsliv.
(Aftenposten.no) 
 
 Tips en venn Skriv ut  Bli abonnent 
  
 Søk i våre artikler
