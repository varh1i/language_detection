Jenny, 19, från Göteborg är brottsoffer och hjältinna.
Hon är brottsoffer för att hon och hennes väninna Linda misshandlades blodiga och våldtogs upprepade gånger på Hisingen på nyårsaftonen.
Hon är hjältinna för att hon vågar stiga fram och berätta om den fruktansvärda upplevelsen.
Hon är hjältinna för att hon vågar göra det trots att gärningsmännen fortfarande går fria.
Hon är hjältinna för att hon vågar vara ursinnig på svinen som gjorde det.
Hon är hjältinna för att hon vägrar vara svenskt lågmäld och förstående utan i stället är rejält hämnd- och stridslysten.
