
Sa wakas ay inamin kahapon ng Malacañang na opsyon nila ang emergency po-wers sakaling hin-di maging kon-trolado ang mga political at eco-nomic situation laban sa liderato ni Pangulong Gloria Arroyo. 
Sinabi ni Executive Secretary Eduardo Ermita na palaging bukas ang emergency powers bilang opsyon ng administrasyon at ito aniya ang dahilan kung bakit naghanda ng draft si Justice Secretary Raul Gonzales para sa implementasyon nito.
Gayunpman, biglang-kabig ang kalihim sa pagsasabing hindi ito nangangahulugan na may konkreto silang plano para gamitin ang nasabing constitutional measure. Ang tinutukoy lamang umano nila ay ang mga posibilidad at paghahanda sa mga hindi inaasahang pangyayari sa hinaharap.
Samantala, nagdesisyon ang Malacañang na itatago na lamang sa mata ng publiko at ng oposisyon ang draft hinggil sa economic emergency na inihanda ni Sec. Gonzalez.
Ani Ermita, isang draft lamang ang ginawa ng DOJ chief at hindi naman hiniling ni Pangulong Arroyo kung kaya’t hindi akma na isapubliko pa ito dahil lilikha ng higit pang intriga.
Hindi kinagat ni Gonzalez ang hamon ng oposisyon na ilantad sa publiko ang draft proclamation sa sandaling magkaroon ng national state of emergency.
"They can invite me. If they wish I can even explain it to them but I am not open to their demand of giving them a copy," anang kalihim.
Nararamdaman na ng Kilusang Magbubukid ng Pilipinas (KMP) ang mga indikasyon na malapit nang ipatupad ang martial rule.
