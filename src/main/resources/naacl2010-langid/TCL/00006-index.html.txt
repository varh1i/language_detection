WASHINGTON: Pentagon menganggarkan 26,000 rakyat Iraq terkorban atau cedera sejak tentera pemberontak melancarkan serangan pada 1 Januari 2004. Bagaimanapun, sumber tentera Amerika Syarikat membayangkan angka sebenar mungkin melebihi 30,000. Berbeza dengan kaedah lalu, Pentagon kini menyiarkan jumlah kematian serta kecederaan pada setiap hari termasuk kepada anggota Kongres dan angka terbaru adalah pada 16 September tahun ini. Bagaimanapun, angka 26,000 itu tidak dimasukkan dalam laporan yang dikemukakan Pentagon kepada Kongres. Menurut Pentagon, di antara 29 Ogos dan 16 September tahun ini, dianggarkan 64 rakyat Iraq terkorban setiap hari. Angka itu meningkat daripada empat kepada lima dalam tempoh yang dipantau. – AP “Bagaimanapun ia adalah satu gambaran yang tidak formal. Jabatan Pertahanan tidak melakukan kiraan menyeluruh ke atas jumlah rakyat Iraq yang maut setiap hari,” kata jurucakap Pentagon, Greg Hicks. Pentagon memberikan anggaran berkenaan dalam laporan keselamatan setebal 44 muka surat dan laporan kestabilan kepada Kongres pada 13 Oktober lalu. Ia adalah laporan suku tahun kedua yang diwajibkan oleh undang-undang Amerika Syarikat. Hicks berkata anggaran itu diperoleh daripada laporan pelbagai unit gabungan dan tidak dilakukan secara menyeluruh. – AP Pentagon turut menyiarkan angka korban maut warga Iraq pada setiap hari sejak Januari 2004. Angka kematian harian daripada 1 Januari sehingga 31 Mac 2004 ialah 26 orang. 1 April sehingga 28 Jun (30); 29 Jun-26 November 2004 (40); 27 November-11 Februari 2005 (51); 12 Februari-28 Ogos 2005 (49) dan 29 Ogos-16 September 2005 (64). Kiraan Associated Press membuktikan sekurang-kurangnya 3,870 warga Iraq mati dalam tempoh enam bulan lalu. Jurucakap tentera Amerika memberitahu AP bahawa kemungkinan 30,000 mati akibat Perang Iraq. Agensi berita AP percaya dua pertiga daripada mereka yang terkorban adalah rakyat biasa dan baki selebihnya anggota tentera. Sepanjang tempoh itu, 2,000 tentera Amerika sudah terkorban di Iraq sejak perang meletus pada Mac 2003. 
