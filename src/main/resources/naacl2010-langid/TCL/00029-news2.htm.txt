
"Mrs. President, let’s debate your policy of violent dispersals of people’s demonstrations versus corruption and your defense of the government blunders with mass media coverage and in a neutral venue, so the people will know the truth. Other details are negotiable," ani Pimentel.
Bukod sa CPR, puwede rin umanong isahog sa debate ang Executive Order (EO) 464 na nagbabawal sa mga miyembro ng gabinete at opisyal ng militar at pulisya na dumalo sa mga congressional hearings nang walang pahintulot ng Pangulo.
Pinakawalan ni Pimentel ang hamon matapos idepensa ng Malacañang ang paggamit ng pulisya ng ‘water cannon’ sa pagbuwag sa mga rallies kung saan ang pinakahuli ay noong Biyernes ng gabi at ikinadale ng ilang VIPs.
Agad namang ibinasura ng Malacañang ang hamon ni Pimentel kay Arroyo sa isang one-on-one debate.
Sumagot para sa Pangulo si Executive Sec. Eduardo Ermita at sinabing hindi nila papatulan ang ganitong walang kabuluhang hamon. Bagkus ay sinabi ng kalihim na sana ay makita ng oposisyon ang kahalagahan ng kanilang pakikiisa sa mga programa ng pamahalaan upang sumulong na ang Pilipinas sa halip na magbabad sa mga intrigang pulitikal.
