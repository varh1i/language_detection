Європейська комісія, як очікують, повідомить Болгарію і Румунію, що вони зможуть вступити до Європейського Союзу вже наступного року, але за умови, як обидві країни приборкають корупцію і прискорять реформи. 
У вівторок у Брюсселі буде оприлюднено щорічний звіт за наслідками моніторинґу обох країн. 
За прогнозами, звіт критикуватиме Болгарію за сповільнення перетворень у рік політичного неспокою. 
Вперше Єврокомісія більше критикуватиме Болгарію, ніж Румунію, як це було досі. 
Кореспондент Бі-Бі-Сі в Брюсселі каже, що обидві країин запровадили амбітні судові реформи і поліпшили виконання європейських вимог у наданні державної допомоги, але досі щодо обох зберігається серйозна стурбованість. 
Звіт закликає обидві країни посилити боротьбу з корупцією, посилити контроль над тисячами кілометрів кордонів і заснувати агенції, відповідальні за виплату мільярдів євро субсидій фермерам. Європейська комісія чекатиме до наступного року, аби дати чи не дати рекомендацію про вступ до ЄС в 2007 чи 2008 році.
