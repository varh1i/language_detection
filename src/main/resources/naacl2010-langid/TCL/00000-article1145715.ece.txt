
Åtte måneder har gått siden vi i Aftenposten Multimedia lanserte Forbruker.no, med seksjonene Pengene dine, Reise, Bolig og Bil.
I dag er det en glede å kunne tilføye vår nye digitalseksjon Forbruker.no/digital. 
På den nye seksjonen skal vi gi deg tester, nyheter, råd, kjøpsguider og blogger. For å nevne noe. 
I dag kan du lese tester av LCD-skjermer og digitalkameraer. I morgen tester vi MP3-spillere, onsdag tester vi mobiltelefoner, torsdag er det PC-er som står for tur og fredag kan du lese test av printere.
Nå vil vi gjerne høre din mening om Forbruker.no/digital: Hva vil du helst lese om? Hva bør vi teste? Ris eller ros om testene våre. Benytt skjemaet i bunnen av siden til å sende oss dine tilbakemeldinger og innspill.
