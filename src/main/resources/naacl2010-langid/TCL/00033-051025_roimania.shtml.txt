Денеска се очекува Европската комисија да го повтори својот став дека Бугарија и Романија можат да се приклучат кон Унијата уште во 2007-та, но само доколку се справат со раширената корупција и ги забрзаат клучните реформи.
Се очекува во денешниот годишен извештај Комисијата да каже дека Бугарија го загубила залетот во подготовките за време на едногодишните политички превирања. 
За прв пат се очекува, извештајот да има покритички тон кон двете земји, кои долго време се тетерават зад другите од поранешниот комунистички блок.
Нашата дописничка од Брисел вели дека и двете земји почнаа амбициозни правни реформи, но дека загриженоста останува.
