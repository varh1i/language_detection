Нещодавно спеціальна урядова комісія зробила доповідь уряду, яка буде основою для розгляду Верховною Радою і офіційного визначення історичної ролі ОУН-УПА, чого досі не відбулося. Обговорення у Верховній Раді сутичок 15 жовтня у Києві під час відзначення 63-ї річниці Української повстанської армії знову засвідчило протилежність оцінок різними політичними силами в Україні історичної ролі ОУН-УПА.
Висловіть свою думку, заповнивши форму праворуч.
"Переможців не судять" - це правило працювало завжди, при любих режимах. Проте переможці можуть судити будь кого. Так було й в комуністичному Союзі - "навкруги одні "падлюки" тільки комуністи "всі в білому". Наша проблема в тому, що багато людей досі не усвідомлюють, що Радянський Союз - це була ворожа країна незалежній Україні. Ота Україна була переможена і підкорена. Її судили весь час. А з нею й усіх хто за неї боровся. Тому й зараз можна почути, що УПА були зрадниками, бо вони воювали проти "нашіх" (тобто красних, проти Союзу). Багато хто просто не усвідомлюють що насправді УПА воювало за нашу теперішню незалежну країну, проти ворожих нам країн - нацистської Германії, та комуністичного Союзу. Радянські стереотипи закладені в голови людей дуже міцні, та вони мають буди зруйновані. Але таке руйнування у нас майже не відбувається. В усякому разі системного характеру воно не має. На жаль.
Ростислав, Київ
Ей людоньки, послухайте себе!!! Либонь діждала Україна героїв та не діждала гідних нащадків. Чи чеченських вояків шануєте більше за своїх? Чи УПА мала іншого ворога? Та сама гідра. Тільки полишила тут ще свої голови.
Олександр, Луцьк
ВОЯКІ ОУН-УПА - зрадники, фашистські колаборатори, ганьба навіки їм, вони стріляли по своїм НА ФОРУМІ - БІЛЬШІСТЬ АМЕРИКАНЦІВ, ЛЮДЕЙ, ЯКІ БРОСИЛИ НАШУ Україну, а тепер диктують нам свої умови життя! Ми не хочемо бути похожими на вас і не треба нас учити! Обговорюйте Буша, війну в Іраці, Афганістані , у вас досить своїх проблем! Не треба писати, що Росія - ворог! Росіяни - не вороги, а наши брати, як і білоруси, ми не повинні бути похожими на американців і на вас, емигрантів! Ми сусіди з Росією і повинні будувати хороші відносини, а ви живете в Америці - будуйте відносини з своїми сусідами (Перу,Куба, Колумбія, Канада, Бразілія ) "Брат моєї баби був пішов в УПА, за короткий час утік тому шо не міг робити того що робили так звані борці за Україну. Його почали шукати де він, баба його переховувала. Дід не знав про це. Хлопці з лісу прийшли все забрали, діда били до смерті. На щастя брата не знайшли. В нашому селі замордували 36 людей, в основному дівчат і жінок. Коли хто цікавиться, поспитайте старих людей на Заході України, що робили Бандерівці. В мене є багато фактів, але їх не пропустять на форум, тому що це просто жах, що можуть робити люди. Хто би не оправдував їх, кров пролиту ними не стерти." - пише Сенека з США. Люди! Це боротьба за незалежність???
Сергей, Киев, Украина
ОУН-УПА воювали проти різними проти всіх загарбників і мали право, як і інші народи били своїх наїзників і навіть свого сусіду якщо він служив ворогови, То що зробили поганого своїм ворогам вояки ОУР-УПА то є 0.001% що того що зазнала наш народ від російськиї, німецьких, польських, мадярських та інших. Якщо б не було УН Армії Петлюри Галицької Армії і в кінці, УПА , то не було б сьогодні і української нації. ОУН-УПА зберегли наше обличчя перед світом бо боролись на своїй землі за свою волю і не хотіли бути рабами, У них була перша точко Українського націоналіста "Здобудеш українську державу, або згинеш у боротьбі за неї. Бандит не вмирають за ідеї. Слава всім хто віддав своє молоде життя за Україну. Треба суду над тими які ще і сьогодні точуть все, що нам рідне, включно з мовою. Час, щоб пята колона Москви "пашла дамой" і не робила погромів над героями УПА.
Петро Щур, Кіхлей Йоркшір, Англія
Історична роль Української повстанської армії була у тому, щоб боротись за краще майбутнє, боротись за Україну, боротись проти атеїзму!
Андрій Яцків, Україна
УПА-без сумнівно-є стороною воюючою за незалежність України. Зробімо коротеньку рекапітуляцію подій XXв. Революцію Леніна вспирала фінансєра немецька. Гітлера вспомагала фінансєра американська. У яких руках були масмедеа в США і в зах. еуропі. Голодомор - голокавст- був замовчований тими самими масмедіами. Ґебельсовська пропаганда брала приклад з пропаганди червоного нацизму.
Stefan Tytskyj, Swedwn
УПА заслуговує поваги і почестей за бойові заслуги в боротьбі як з російсько-більшовицькими колаборантами так і з німецько-фашистськими загарбниками. Люди, що йшли в УПА, свідомо зробили свій вибір і платили за нього своєю кров'ю і своїм життям. Справжні українські патріоти це знають, і віддають цьому шану. А те, що російсько-більшовицькі колаборанти цього не знають і не хочуть знати - це їх проблема.
В'ячеслав Ніколайчук, Київ
Розсекретьте архіви КДБ і українці зможуть більше знати про роль УПА. Скільки було знищено німців, КДБешників. Існує в Британії закон, що після 50 років всі архіви повинні бути розсекречені. А якщо добре попросити пана Путіна, то він також надасть інформації з центральних архівів. Можу доповнити лише, що завдяки спротиву ОУН-УПА на Західній Україні нова влада боялася відбирати зернові запаси, а тому там у 1947р. там не було голоду.
Олексій Київ
Дискусія, що виникла - яскравий приклад однобокого ставлення до подій нашої історії. Складно ставитись до УПА загалом лише як до національно-визвольної боротьби, так само, як, наприклад, помилково вважати увесь козацький рух на Україні національно-визвольним рухом. На жаль, наша родина набула свого знання не з газет або книжних видань, а із трагічних подій минулого. Моя мати та дядько у роки війни стали свідками жахливих, нелюдских злочинів, що скоїли вояки УПА проти неозброєнного цивільного населення. Ці подіі вони бачили на власні очі, а імена і прізвища тих вояків УПА, що палили хати, забирали весь хліб в голодних дітей та закатували беззбройних жінок, достеменно відомі. Чомусь зараз прибічники УПА не хочуть згадувати про ці злочини. Проте забути це неможливо.
Сергій, Вінниця
Я зовсiм не розумiю, як можна говорити що тi, хто були поруч з фашистами, боролися за вiльну Україну. Мабуть вiльну вiд євреїв? Чому вже 15 рокiв тей хто крикне "я за вiльну Україну " одразу отримує 90% голосiв на Захiдній Українi. Так 50 рокiв тому i фашисти використовували нацiональну iдею, щоб собi допомогти знищити українцiв.
Кирил, Франція
Під час Другії світової війни УПA була одинокою українською збройною силою, яка боролася під сьогоднішним державним прапором України, та з тризубом на чолі, який сьогодні є на чолі кожного україмнського воїна. Tо ж, хто насправді воював за Україну? Це -просто скандал, що на 14 році незалежності вони ще не визнані державою, для якої клали свої молоді голови, дуже часто із вигуком „Слава Україні". Схаменіться українці, станьте вже раз гідними нащадками славних предків.
Михайло, Канада
Постановка цієї проблеми - це зразок демагогії та перевертання проблем. В радянськи часи я був прихильником незалежності, а коли побачив те, що найменували "незалежністю"- то став проти. "Незалежність" народила тільки велику кількість нових чиновників та НЕЗАМОЖНІСТЬ для інших. Тест на ідіотизм сдала наша країна на відмінно. Десь біля Рівно, в районній лікарні провели збори для пояснення хто і як підтримував помаранчеву революцію; і це на повному серйозі. Це дуже відповідає зборам 20-х років. Ми зовсім не стали розумнішими. І УПА - це те ж саме: окозамилювання. УПА та Червоні -це бандити, котрим плювати на усіх в боротьбі за владу.
Михайло, Україна-Німеччина
Прикро, що чим менше людина знає про УПА, тим більше її засуджує. А, між іншим, за бездоказове звинувачення у фашизмі громадян України, що йшли собі Хрещатиком, нікого не чіпаючи, належить відповідати перед законом. Вся біда в тому, що ми досі на державному рівні не маємо визначеності у власній історії, як би аргументовано історики не спростовували попередні перекручення. То може, пора вже заслухати на Верховній раді, у відкритій для всіх трансляції, компетентних експертів-істориків, а не політичних крикунів? І, нарешті, на виду у всієї країни прийняти конкретне рішення. А кожен депутат, який буде цьому протидіяти, автоматично розпишеться цим у власній зацікавленості в розпалюванні ворожнечі і приховуванні правди від народу.
Ігор Жук, Київ
Антон з Дніпропетровська пише: на місце висланих поселили росіян, і то, лише тих, що були вірними та надійними. І їх нащадки досі живуть у найпрестижніших районах Львова, у квартирах, з яких колись повиганяли українську еліту, що так заважала Москві. А чи відомо Вам, шановний, що Львів навіть у 1941 році був більше польським ніж україньським і про професорів львівського університету розстріляних німцями за сприянням ОУНівців. І ще, чи багато ви знаєте випадків, коли лідера угрупування що веде збройну боротьбу з німцями (С.Бандера) самі німці випустили з концтабору?
Микола
Зараз комуністи багато кажуть про те, що, начебто, саме завдяки Сталіну Україна об'єднала майже всі свої історичні землі. У газеті "Комуніст", яку регулярно підкидають у мою поштову скриньку, навіть була така зухвала фраза: "Ленін та Сталін - найвеличніші гетьмани України". Як вам таке? Але, на мій погляд, сучасною незалежністю і територією Україна має завдячувати не їм, а повстанцям УПА а також Петлюрі, якого теж ненавидять у Москві. Тут пан Сенека стверджував, що УПА, начебто, плюндрували села і тероризували місцеве населення. У мене питання: а чому ж тоді нащадки тих, тероризованих, вважають повстанців героями? Чому в кожному західноукраїнському місті є монумент Бандері або воїнам УПА? А про ті випадки, про які розповідала бабуся пана Сенеки, вже давно відомо з розсекречених архівів КДБ: агентура НКВД практикувала подібні провокації, з використанням форми УПА, щоб позбавити повстанців підтримки місцевого населення. А щоб зрозуміти краще, раджу панові Сенеці поїхати до Західної України. Там у першої ж людини, яку ви зустрінете, хтось обов'язково постраждав від репресій Москви. Кого вислали до Сибіру, кого розстріляли, кого просто залякали. А на місце висланих поселили росіян, і то, лише тих, що були вірними та надійними. І їх нащадки досі живуть у найпрестижніших районах Львова, у квартирах, з яких колись повиганяли українську еліту, що так заважала Москві. Тепер вони сидять тихо, а колись заправляли ! там. Тож, у українців на Заході вистачило мужності взяти зброю і відстоювати свої права і свою свободу, а у нас на Сході - ні. Голодомор пережили, 37-й пережили, а все одно захищаємо ще Сталіна і так прагнемо до Росії. Мало видно били нас. А про фашистів, то тут я підтримую пана Влада з Києва. Хто ж, шановні панове комуністи, допомагали фашистській Німеччині ділити Європу та нарощувати мілітарні потуги? Чи не ви? А тепер, виявляється, ви були такі білі й пухнасті, і то все неправда - не було ніякого пакту Молотова-Ріббентропа. А щодо червоноармійських ветеранів 2-й світової - то люди, яких елементарно ще раз використовують. Їх використали під час війни, не шкодуючи їх життів, їх цинічно використовують і зараз. Зрозуміло ж бо, що вони ніколи вже не усвідомлять необхідності примирення, але ми, сучасне покоління, маємо знайти у собі сили і мужність назвати нарешті речі своїми іменами і відновити справедливість.
Антон, студент з Дніпропетровська
Я взагалі не розумію, чому Україна досі не визнала своїх власних бійців за незалежність? Якщо ми сьогодні говоримо про незалежність нашої держави, а не визнаємо статусу тих людей, які зробили вагомий внесок в її здобуття, то така незалежність нічого не варта. Але навпаки, ми так завзято сьогодні вихваляємо війська інших загарбників (а радянська влада, була загарбником), то де ж логіка? Панове народні депутати, шановний пане Президенту, будь ласка зверніть на це Вашу увагу, досить догоджати Росії та комуністам, краще догодіть своєму народові.
Олексій, Маріуполь
Мій дід Їван пішов на війну солдатом радянської армії у 17 років і дійшов із боями до Берліну. Був важко поранений, залишився інвалідом на все життя, але іще зараз живий, слава Богу. Коли вертався із Німеччини додому у 1945 році, то дивом спасся від "Українських патріотів", які відловлювали "Українських зрадників", що воювали за визволення України не із фашистськими військами, а із радянською армією. Переховувався дід Їван як звір у лісах, стиртах соломи та болотах, крадучись у Вінницьку область додому по рідній землі цькований братами та сестрами, хворими на шизофренічний фанатизм псевдо-патріотизму,осліпленими ненавистю та егоїзмом Зрадники, фашистські колаборатори, ганьба навіки їм 
Орися, Лондон
На мою думку, ми дочекаємся офіційного визнання нинішиним українським урядом вояків ОУН-УПА, але тоді вже не буде кого визнавати і за що Хіба що посмертно!? 
Микола Савенко, Трускавець
ОУН-УПА заслуговує негайного офіційного визнання нинішнім українським урядом. Вагання у цій справі певною мірою залежить від того факту, що більшість українських ветеранів - колишні бійці Червоної Армії, які боролися за збереження радянських ідеалів. Деяких з тих ветеранів переконали, що УПА була їхнім ворогом, а не Росії. Залишки колишніх воїнів ОУН-УПА в Україні заслужують визнання як виключно українська військова сила, яка воювала за незалежність України як від сталінської Росії, так і нацистської Німеччини. Червона Армія була окупаційною силою, створеною Москвою, яка служила для підкорення України та інших захоплених націй. Це лише питання часу, щоб правда та справедливість перемогли з боку членів ОУН-УПА, які ще залишилися по всьому світі.
Александр Балабан, США
УПА воювала за незалежну Україна із державним ладом європейського типу. КПУ люто ненавидить нашу незалежність і є партією тоталітарного типу. От і все. УПА і КПУ - абсолютні, стовідсоткові антиподи. Однак, за 10-20 років КПУ зникне як жахливий сон. І Слава Богу!!! Тоді і встане все на місця.
Віктор Лисицький, Київ
Моя покійна баба пережила першу і другу світову війну. Вона, як і її чоловік, були простими жителями села на Івано-Франківщині, не вмішувались в політику. Брат моєї баби був пішов в УПА, за короткий час утік тому шо не міг робити того що робили так звані борці за Україну. Його почали шукати де він, баба його переховувала. Дід не знав про це. Хлопці з лісу прийшли все забрали, діда били до смерті. На щастя брата не знайшли. В нашому селі замордували 36 людей, в основному дівчат і жінок. Коли хто цікавиться, поспитайте старих людей на Заході України, що робили Бандерівці. В мене є багато фактів але їх не пропустять на форум, тому що це просто жах, що можуть робити люди. Хто би не оправдував їх, кров пролиту ними не стерти. Німці були чужі, рускі-вороги України, а УПА - вороги сусідам своїм, односельцям. Якщо Україна признає УПА, тоді сам Господь Бог відвернеться від неї, тому що перед Ним ніщо не забуто.
Сенека, США
Вояки ОУН-УПА справжні і єдині борці за Незалежність України. Слава Їм!
Борис Малиголовка, США
Тому що Україна все ще контролюється Росією. Антиукраїнізм панує в Україні. Українці залякані і всього бояться. І вони таки мають рацію. Як можна простим людям відкривати рота, якщо журналістам то небезпечно.
Skif, США
Спочатку потрібно перевірити хто з вояків УПА стріляв у фашистів, а хто в спину бійцям Червоної Армії.
Віктор, США
УПА - єдина, хто воював за УКРАЇНУ!!! Знайдені вже документи про спецзагіни МГБ, котрі "працювали" переодягнуті у форму УПА!!! Політика Москви була, є і буде найпідлішою серед усіх існувавших імперій на Землі!!!
Павло, Сімферополь
Прикро, що історична роль ОУН-УПА в боротьбі за незалежну й соборну Українську Державу ще досі не є офіційно визнана після 14 років від проголошення Незалежності ні Верховною Радою, ні Урядом України. Дивно,що в Києві на Хрещатику відбуваються паради ветеранів Червоної Армії,які боролись у Другій Світовій Війні проти Гітлерівської Німеччини в обороні Сталінського СССР, якмй голодоморами й жорстокими репресіями на протязі багатьох літ винищував цвіт українського народу. Переможці "великої вітчизняної війни" одержують пенсії й інші привілеї, а при тому мають нахабність не пускати воїнів УПА святкувати 63-тю річницю їхньої боротьби за свободу українського народу проти пітлерівських і стадінських окупантів, на Хрешатику й Майдані Незалежності в снолиці Ураїни Києві. Вже найвищий час,щоб Президент, Виконавчий Уряд і Верховна Рада офіційно визнали УПА борцями за свободу й незалежність України й не дозволяли ветеранам армії неіснуючого СССР робити напади на ! колишніх воїнів УПА м столиці України.
Стефанія, Канада
Але ж і комуністи спочатку співпрацювали з фашистською Німеччиною. І фахівців для неї готували, і військових вчили воювати на своїх полігонах. Потім Європу поділили, разом другу світову війну почали 
Влад, Київ
За що воювала УПА? За незалежну Україну. А прихильники незалежності України завжди жорстоко каралися в СРСР. Зараз КПУ боїться, що доведеться відповідати за свої злочини. Тому вони протидіють всім спробам визнання УПА, називають українських патріотів фашистами. Але це відверта демагогія. Адже саме комуністи є найближчими до фашистів. По перше, комуністи, як і фашисти, прагнули до світового панування; по друге, комуністи, як і фашисти, створили тоталітарну державу; по третє, комуністи, як і фашисти, знищили багато мільйонів людей. Отже, є багато спільного між комунізмом та фашизмом. Правда є одна відмінність: комуністи діють більш підступно й хитро, створюючи різні міфи про щасливе комуністичне майбутнє. Чи є й інші відмінності? Хотілося б почути відповідь на це запитання.
Ярослав, Київ
Кажуть, УПА не можна визнавати через те, що частина її вояків винна у злочинах проти цивільного населення, переважно польського, російського, румунського, єврейського. Напевно, такі дії ганьблять військову людину і ставлять її поза законом. Вбивати або тероризувати цивільних – це один з найгірших злочинів, якщо ви спитаєте мене. Але кожна воююча армія світу мала у своєму складі таких злочинців. "Славетні" радянські вояки пограбували і зґвалтували пів Європи у Другій світовій війні, потім вони випалили Афганістан, і так далі. Кожна армія породжує злочинців, чому ж ми тоді шануємо і визнаємо героїв війн, чому ми говоримо – ця армія звільнила людей від рабства, ця армія захищала свій народ? Хіба українські повстанці прийшли до Росії з війною, хіба вони намагалися взяти Варшаву, як колись Червона Армія, хіба вони бомбували Дрезден та Берлін, хіба вони продавали сирійцям танки, щоб ті розчавили Ізраїль та ізраїльтянам літаки для ударів по Єгипту та Лівану, хіба заливали ! напалмом в’єтнамські села та афганські кишлаки, хіба вони винні у геноциді проти татар, чеченців, казахів, росіян чи будь-якої іншої нації або полюванні на "червоних" відьом за часів Маккартизму та лінчуванні афроамериканців у південних штатах? Ні, все що вони робили – билися на українській землі стрілецькою зброєю проти озброєних до зубів армій супердержав, захищаючи українських людей, здобуваючи незалежність для них. На тій землі де вони прожили все життя і їхні предки жили з самого початку слов’янства. Кого ж нам вшановувати як не їх, ким ми ще можемо пишатися, хто ще міг продовжити боротьбу після того, як більшовики втопили велику Україну у крові та заморили голодом мільйони громадян України за передвоєнні роки?
Андрій, Харків
