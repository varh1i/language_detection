Стотици илјади луѓе во јужна Флорида и синџирот острови се без струја, како што ураганот Вилма мина низ оваа сојузна американска држава. 
Ветриштата сега се послаби од претходно достигнатата брзина од двесте километри на час. 
Невремето предизвика поплави во голем дел од одморалиштето Ки Вест. 
Дел од жителите сепак храбро останаа во нивните домови. 
Минувајќи крај Куба, ураганот Вилма го погоди западот од островот. 
Некои области на главниот град Хавана беа поплавени, а се јавува и за исклучување на струјата. 
Од Мексико, каде невремето предизвика голема штета на полуостровот Јукатан, се јавува за грабежи во одморалиштето Канкун. 
