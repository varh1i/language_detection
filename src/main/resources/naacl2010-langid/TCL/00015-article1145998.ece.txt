
 
David Toska i Stavanger tingrett i morges.
FOTO: HANS O. TORGERSEN
 Les også
 Svensk ligaleder pågrepet i Danmark - 28.10.2005
 Skytteren røpet seg ikke - 28.10.2005
 Bildeserie: Tilbake på åstedet - 27.10.2005
 Klippet opp og vasket kjeledressen - 27.10.2005
 Toska tilbake på åstedet - 27.10.2005
Forhandlingene i Stavanger tingrett går nå inn i en fase med sivile vitner. Driftslederen for Nokas i Stavanger var første vitne som satte seg i vitneboksen mandag morgen. Med skjelvende stemme - og tydelig svært preget av minnene - fortalte hun om 5. april i fjor, en arbeidsdag hun aldri kommer til å glemme. 
- Jeg skvatt opp av stolen, og var aldri i tvil om hva det dreide seg om. Jeg hadde bare en tanke i hodet: Nå må jeg komme meg vekk fortest mulig, fortalte hun om da hun hørte de første slagene mot sikkerhetsvinduet. 
Ranerne måtte avfyre flere skuddsalver mot vinduet før det knuste.
Visket bort
Kvinnen hadde tydelig problemer med å huske eksakt hva som skjedde etter at hun forsto at ranere var på vei inn på arbeidsplassen hennes. Hun sier selv at alt forhold til tid og mye av lydene er borte fra minnene. 
Hun forteller at de ansatte kom seg ut på fortauet utenfor Hennes & Mauritz-bygget, der de søkte tilflukt. Senere ble de oppmerksomme på politibilen som stod oppe i Kirkegata og trakk opp dit.
- Vi senket skudrene. Vi tenkte at nå blir det bra, nå er vi reddet.
- Satte på sprang
Så starter skytingen på nytt.
- Da satte vi på sprang. Jeg løp alt jeg klarte. Og akkurat idet jeg begynte å løpe, smalt et skudd i bakken rett ved føttene mine, sa hun gråtkvalt med blikket rettet i bordet.
Flere av de ansatte søkte så tilflukt på bakrommet i Narvesen-kiosken ved kulturhuset.
- Vi ba ham (den Narvesen-ansatte, red.anm,) låse døren så de ikke skulle komme etter oss.
Flere Nokas-ansatte skal avgi vitneforklaring. De ansatte har krevd en samlet erstatning på 9 millioner, og også dette spørsmålet skal behandles i retten i dag.
Etter lunsj vil trolig politimannen som skjøt Johnnny Thendrup, innta vitneboksen. Det er stor spenning knyttet til hans forklaring, og det er ventet at flere av forsvarerene vil presse politimannen på spørsmålet om det var politiet eller ranerne som skjøt først på Domkirkeplassen.
 
 Tips en venn Skriv ut  Bli abonnent 
  
 Søk i våre artikler
