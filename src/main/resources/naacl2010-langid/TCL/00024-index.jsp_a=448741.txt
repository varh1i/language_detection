En man på Migrationsverket i Göteborg har fått en varning för att han porrsurfat 45 procent av sin arbetstid.
Eller enklare uttryckt: Tjänstemannen kollade på porr i datorn 14 av 30 arbetsdagar.
Många blir upprörda över det moraliskt förkastliga att kolla på porr.
Men de borde bli mer upprörda över att Migrationsverket verkar ha för många anställda, en ineffektiv organisation och en arbetsledning som inte har koll.
Under hösten har politikerna diskuterat asyl- och flyktingpolitik och helt klart är att handläggningstiderna är inhumant långa. 
Många väntar i flera år på ett ja eller nej till att stanna i Sverige. Andra lever under jorden med hjärtat i halsgropen efter att ha fått avslag.
