ترهغې ويجاړوونکې زلزلې يوه ورځ وروسته چې کشميراودپاکستان شمال يي ولړزول، پاکستانى پوځ وايي چې تراتلس زروزيات کسان وژل شوى دى اوترڅلويښتوزرو زيات ټپى دى . دپوځ وياندشوکت سلطان وايي چې وژل شووزياته برخه دپاکستان ترولکې لانې کشميرکې وه چې دزلزلې مرکز هم دلته وو.
جنرال شوکت سلطان زياته کړه چې داسيمې له نورپاکستان نه پرې شوى نوکيدى شى چې دمرگ ژوبلې شميره پسې اوچته شى. دکشميرپه سيمه کې تردرې نيم سوو زيات کسان وژل شوى دى .
د پاکستان ولسمشر جنرال پرويز مشرف له نړيوالودمرستوغوښتنه کړې ده . ده ويلى چې هيواديې پيسو، خيمواودرملوته اړتيالري.
ښاغلي مشرف داالوتکواړتيا ته پدې گوته ونيوله چې د هيوادلرې پرتو اوپرې شوې سيموته مرستې ورسيږي. په اسلا م ابادکې خلک د ړنگې شوې ودانى له خځلونه راايستل کيږي. 
پاکستانى چارواکى وايي چې پوره کلي له منځه تللي ، سړک اوپلونه وران شوى اودبرښنا اوتلفونونومزى پرې شوي دي . دپاکستان ترولکې لاندې کشمير پلازمينه مضفراباد دزلزلې په مرکز کې راځى .
د بى بى سى خبريال چې مضفراباد ته رسيدلى دلته وضعه له طبعيى ناورين سره پرتله کوي . دى وا يي چې دښاردکرکيت ډگردژغورنيزوعملياتولپاره پرانستى دى ، دلته په سلگونوخلک په کتارونه کې پراته دي اودې ته سترگې په لاره دى چې کله به الوتکې راځي اودوى به اسلام ابادته روغتوننو ته رسوي .
هندي چارواکوويلى چې که پاکستان ترى غوښتنه وکړى دوى هم د مرستې کولوته تياردي.
