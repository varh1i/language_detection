
Matapos ang sunud-sunod na petisyon sa naging resulta ng impeachment complaint laban kay Pangulong Gloria Macapagal-Arroyo sa Kongreso, ang mga mambabatas naman mula sa Liberal Party ang umakyat sa Korte Suprema upang kuwestiyunin ito.
Batay sa inihaing petition for certiorari na inihain nina Reps. Benigno Aquino III; Antonio Roman at Nereus Acosta, iginiit ng mga ito na umabuso ang House Justice Committee nang ibasura nito ang tatlong impeachment raps.
Anila, malinaw na labag sa Saligang Batas ang summary dismissal sa nasabing mga kaso dahil hinaharang nito ang karapatan ng mamamayang Pilipino na malaman kung dapat ngang papanagutin ang Pangulo sa mga ginawa nito.
Bilang reaksyon tiniyak na sa basurahan din pupulutin ang panibagong petisyon na inihain sa Korte Suprema ng Liberal Party na humihiling na muling buhayin ang deliberasyon ng inihaing impeachment complaint laban kay Pangulong Arroyo na nauna nang ibinasura ng Kamara.
Ang paghain ng petition for certiorari para hilingin sa SC na buhayin ang debate sa impeachment ay pinangungunahan ni LP Secretary General Rep. Benigno "Noynoy" Aquino kasama ang siyam pang kongresistang kasapi ng LP.
