Комисия на американския Сенат заяви, че е открила нови доказателства срещу британския депутат Джордж Галъуей във връзка с програмата на ООН за Ирак петрол срещу храни. 
Сенатската комисия заяви, че разполага с документи, свързващи Галъуей с нелегално придобиване на средства по програмата, действала по време на санкциите срещу Ирак.
Според комисията политическата организация на Галъуей, както и неговата съпруга са имали ваучери на стойност близо 600 хиляди долара, получени от правителството на Саддам Хюсеин. 
Председателят на комисията Норм Коулмън предположи, че Галъуей не е казал истината, когато е дал показания във Вашингтон по-рано тази година. 
Галъуей отхвърли последните обвинения, като повтори, че не е спечелил никакви пари от петролни сделки в Ирак. 
