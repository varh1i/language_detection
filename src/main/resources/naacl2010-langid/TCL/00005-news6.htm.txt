
Naniniwala ang Pambansang Lakas ng Kilusang Mamamalakaya ng Pilipinas (Pamalakaya) na hindi papayag si First Gentleman Mike Arroyo na magpa-gisang muli sa Senado.
Ito ay sa dahilang hindi na siya konektado sa gobyerno kaya walang dahilan para patulan niya ang hamon ni Senador Aquilino Pimentel Jr.
Kasabay nito, sinabi ni Gerry Corpuz, spokesman ng Pamalakaya, na malamang na i-cover up ni Pangulong Gloria Macapagal-Arroyo ang nabanggit na imbestigasyon.
Tiyak na hindi papayag si Pangulong Arroyo na makita ang esposo nito na ginigisa ng Senado sa pangambang sapitin nito ang ginawa kay National Security Adviser Norberto Gonzales.
Bagama’t sinusuportahan ng Pamalakaya ang hamon ni Pimentel na gisahin sa Senado si Arroyo dahil sa umano’y pagkakasangkot nito sa naganap na dayaan sa Mindanao noong 2004 presidential election.
