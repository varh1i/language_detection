
Kinumpirma kahapon ni Jus-tice Secretary Raul Gonzalez na mayroon nang nakahandang ‘draft’ para sa deklarasyon ng state of national emergency.
Ayon kay Gonza-lez, naisapinal na ang limang-pahi-nang draft base sa Article 12, Section 17 ng Konstitus-yon o ang National Economy and Pat-rimony.
Alinsunod sa nasabing probisyon, maaaring i-takeover ng gobyerno ang pamamahala sa mga pangunahing industriya na may kinalaman sa pampublikong interes.
"In times of national emergency, when public interest so requires, the State may, during the emergency and under reasonable terms prescribed by it, temporarily takeover or direct the operation of any privately owned public utility or business affected with public interest," nakasaad sa nasabing probisyon.
Matapos ang kanyang research, naniniwala si Gonzalez na mayroon nang dahilan para bigyan-daan ang nasabing deklarasyon dahil sa rebelyon na nagaganap sa ilang lugar sa bansa.
Nilinaw naman ng kalihim na ang kanyang draft ay hindi pareho sa pagdedeklara ng Martial Law alinsunod sa Article 7 Section 18 ng Konstitusyon dahil ang huli ay may halong pulitika habang ang Article 12 ay nakatutok sa ekonomiya ng bansa.
Ipinaliwanag pa nito na hindi rin kailangan ng pag-apruba ng Kongreso bago ito ideklara ng Pangulo at ang Presidente rin ang may kapangyarihan na idetermina kung kailangan nang itigil ang implimentasyon nito.
Gayunpaman, ang hawak na draft ni Gonzalez ay maaari pa ring mabago depende sa Pangulo.
Wala umanong Executive Order no. 467 kung saan magdedeklara ng emergency power si Pangulong Gloria Arroyo at hindi rin umano ito ikinukonsidera ng huli.
Nilinaw ni Press Secretary Ignacio Bunye na kinausap na niya sina Justice Secretary Gonzalez at Presidential Legal Adviser Merceditas Gutierrez at kapwa pinabulaanan umano ng dalawang opisyal na may nakahanda nang draft para sa pagdedeklara ng E-power.
Maging si Pangulong Arroyo aniya ay walang kautusan para sa paglikha ng draft patungkol sa pagdedeklara ng state of national emergency.
Sa panig naman ni Executive Secretary Eduardo Ermita, sinabi nito na kung may iisyu naman sila na EO 467, ito ay tungkol sa land administration at walang kinalaman sa pagdedeklara ng emergency power at Martial Law.
Sa Senado, ipinagkibit-balikat lamang ng oposisyon ang diumano’y pananakot ni Gonzalez hinggil sa nilulutong emergency power para kay Pangulong Arroyo.
Sa harap ng mga balitang may binabalangkas na memorandum order ang pamahalaang Arroyo para sa deklarasyon ng Martial Law o emergency power, hinamon pa ni Senate minority leader Aquilino Pimentel Jr. si Pangulong Arroyo na ituloy kung ano man ang binabalak nito.
Duda naman si Sen. Juan Ponce Enrile kung tungkol sa Martial Law ang niluluto ng DOJ dahil kung Martial Law o emergency power ito sa Pangulo, kailangan maging proclamation ito at hindi sa pamamagitan lamang ng EO.
Kaugnay nito, naniniwala naman ang mga opposition congressmen na walang basehan si Arroyo para magdeklara ng emergency power.
Ayon kina, Iloilo Rep. Rolex Suplico, Bayan Muna Rep. Teddy Casiño, Anakpawis partylist Rep. Crispin Beltran na ang kasalukuyang krisis na kinakaharap ng bansa ay dulot umano ng pagtatangka ng Malacañang na pagtakpan ang katotohanan kaugnay sa "Hello Garci tape", at durugin ang mga kalaban ng Pangulo.
