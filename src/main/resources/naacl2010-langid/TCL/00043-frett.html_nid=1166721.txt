
Alan Pardew, knattspyrnustjóri West Ham, er ánægður með nýja samninginn sem hann hefur gert við West Ham. Pardew tók við West Ham árið 2003 og hann hefur nú gert nýjan 5 ára samning við félagið og er því samningsbundinn West Ham til ársins 2010. West Ham eru nýliðar í úrvalsdeildinni en liðið hefur leikið ágætlega í vetur og er í 9. sæti með 15 stig.
 Ég vil þakka stjórnarformanninum, stjórninni og starfsfólki West Ham fyrir þann stuðning sem ég hef fengið síðan ég tók við liðinu. Ég vil þó helst þakka stuðningsmönnum West Ham fyrir þann stuðning sem þeir hafa sýnt mér síðustu tvö ár,  sagði Alan Pardew.
 Ég er mjög ánægður að hafa gert langtímasamning því það sýnir starfsfólki og leikmönnum West Ham að félagið stefnir að því að ná stöðugleika. 
 Ég er með ungt og hæfileikaríkt lið og markmið mitt næstu fimm árin er að búa til lið sem allir stuðningsmenn West Ham geta verið stoltir af. 
Sjá einnig enski.is
