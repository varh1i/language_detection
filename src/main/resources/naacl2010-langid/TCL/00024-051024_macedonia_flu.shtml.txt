Ветеринарната Управа на Македонија соопшти дека мострата од битолското село Могила, за која постои сомнеж дека е заразена од птичји грип, се уште не пристигнала во Велика Британија. 
Сомнителнинот примерок кој моментно се наоѓа на Косово, за два дена со авион на КФОР ќе биде испратен во Светската референтна лабораторија во Вејбриџ, Велика Британија. 
Лабораторијата треба да утврди дали живината, што угина во битолското село Могила, е заразена од птичји грип што е смртоносен за луѓето. 
Директорот на Управата за ветеринарство, Слободан Чокревски денеска изјави дека постапката доцни заради тоа што КФОР на Косово, побара дополнителна документација за транспортот на мострата. 
„Биле потребни некои додатни воени процедури за тие да влезат во авион и да стигнат во Велика Британија. Сите процедури се завршени, следниот лет е в среда наутро", рече Чокревски
Мострата за која постои сомневање дека е заразена од птичји грип беше откриена во селото Могила, битолско, пред две недели, каде од атипична чума угинаа повеќе стотина домашни птици. 
Сомнителниот примерок отпатува од Македонија во саботата. 
