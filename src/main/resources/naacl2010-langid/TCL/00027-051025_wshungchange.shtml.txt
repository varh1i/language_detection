A BBC Világszolgálata megszünteti a Magyar Adást – jelentette be ma délelõtt Nigel Chapman, a Világszolgálat vezetõje. 
A BBC Világszolgálat eddigi történetének legnagyobb szabású átszervezése keretében megszûnik a brit közszolgálati rádió magyar, bolgár, horvát, cseh, szlovák, szlovén, görög, lengyel, kazah és thai nyelvû szolgálata. 
„Nehéz döntés volt"
Nigel Chapman, a BBC Világszolgálatának vezetõje így nyilatkozott a Magyar Adás megszüntetése kapcsán: 
„Nagyon szomorú szívvel zárjuk be a Magyar Adást, de nem lehetett kikerülni ezeket a döntéseket. A Magyar Adás történelmének 66 éve alatt folyamatosan kiemelkedõ színvonalú mûsorokat készített. A magyar nyelvû szerkesztõség története a II. világháború kitörésének idejére nyúlik vissza. A kiemelkedõ fénypontok között voltak az 1956-os forradalom és a nyolcvanas évek demokratikus ellenzéki mozgalmának kibontakozása idején készített adások. Az elmúlt öt – hat év kiélezett médiapiaci versenyhelyzetében a BBC Magyar Adása partnerrádiós hálózatának kiépítésével és saját FM frekvenciáján sugárzott mûsoraival megõrizte sajátos pozícióját a magyarországi médiapiacon. Épp ezért nagyon nehéz döntés volt a Magyar Adás megszüntetése, ám biztosak vagyunk abban, hogy a magyarországi hallgatók meg fogják érteni, miért kellett meghoznunk ezt a döntést." 
Folyamatosan nõtt a hallgatók száma
A BBC Magyar Adásának vezetõje, Dajka Béla ugyancsak méltatta a szerkesztõség eredményeit: 
"A BBC Magyar Adása kiváló munkát végzett hosszú évek során. Még manapság, a kiélezett verseny idõszakában is sikerült a döntéshozók és véleményformálók széles körének érdeklõdésére számot tartó mûsorokat készítenünk és növelni a hallgatottságunkat saját frekvenciánkon, illetve partnerrádióink segítségével. A Magyar Adás megszûnését éppen ezért egyetlen indokkal, a geopolitikai prioritások újragondolásával magyarázza a BBC vezetõsége."
Harminchárom nyelv maradt a negyvenháromból
A BBC Világszolgálata nem elõször szüntet meg, illetve szervez át nyelvi osztályokat. Hatvan éves fennállás után 1999-ben zárták be a német nyelvû adást. A Frankfurter Allgemeine Zeitung akkor így kommentálta a döntést: 
„Úgy látszik, aki nem tud angolul, az nem is méltó a BBC-re."
Az évek során azonban megszûnt a holland, a finn, a francia, az olasz, a spanyol, a japán, a héber és a maláj nyelvû adás is. A Szovjetunió szétesésével azonban az orosz mellett létrehozták az ukrán, azeri, kazah és kirgiz nyelvû mûsorokat is. Az eredetileg 1967-ben bezárt albán osztályt a jugoszláviai háborúk idején, 1993-ban hozták ismét létre. 
Mûholdas BBC Arab TV
A nagyszabású átszervezést és a 10 nyelvi osztály bezárását a BBC Világszolgálata anyagi erõforrásainak átcsoportosítása teszi szükségessé. 
Az elsõ nagyszabású project, melyre az átszervezéssel felszabaduló pénzek megteremtik a lehetõséget, egy arab nyelvû mûholdas BBC televíziós csatorna életre hívása lesz. Nem az elsõ arab tévés kísérlet.
A BBC Világszolgálata a kilencvenes években egyszer más kísérletezett arab mûholdas televízió elindításával kereskedelmi alapon, akkor azonban – fõként a szerkesztõi függetlenség kérdéseinek rendezetlensége miatt – nem koronázta siker a vállalkozást. 
Most azonban a BBC kizárólag saját anyagi erõforrásaira támaszkodva, közszolgálati alapon, partnerek nélkül kísérel meg mûholdas televíziójával behatolni az arab piacra. 
Az arab nyelvû mûholdas csatorna, mely várhatóan 2007-tõl sugároz majd, csak az elsõ a BBC televíziós projektjei között. A távolabbi jövõben a BBC tervezi az orosz, latin-amerikai, hindi és urdu televíziós hírek gyártásának megindítását is. 
