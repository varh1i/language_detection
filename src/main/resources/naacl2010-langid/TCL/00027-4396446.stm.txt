
  Mae Mr Reed (chwith) a Ms Williams wedi eu cyhuddo o lofruddiaeth 
Mae cwpl wedi pledio'n ddieuog i gyhuddiad o lofruddio dynes y cafodd ei chorff ei ddarganfod ar ochr ffordd rhwng y Bala a Thrawsfynydd. 
Cafodd corff Kathryn Lorraine Jones, 45 oed ac o Goed Llai ger Yr Wyddgrug, ei ddarganfod ar ochr y ffordd ym Mehefin. 
Plediodd Christopher Robert Reed, 39 oed, a Kathy Lillian Williams, 29 oed, o Ellesmere Port yn ddieuog yn Llys y Goron yr Wyddgrug brynhawn Mawrth. 
Mae'r ddau wedi eu cyhuddo o lofruddio Ms Jones rhwng Mehefin 14 a Mehefin 19. 
Cafodd y corff ei ddarganfod ger arhosfan yng Nghwm Prysor ar ffordd yr A4212 rhwng y Bala a Thrawsfynydd ar Fehefin 18. 
Roedd wedi cael anafiadau i'w phen a rhan uchaf ei chorff. 
Mae'r cwpl yn y ddalfa ac mae disgwyl i'r achos gael ei gynnal yn 2006. 
