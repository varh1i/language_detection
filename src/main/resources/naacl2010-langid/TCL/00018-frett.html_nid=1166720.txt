
Tony Blair, forsætisráðherra Bretlands, sagði í dag að hernaðaraðgerðir gegn Íran væru ekki á dagskrá en þolinmæli alþjóðasamfélagsins gagnvart Írönum væri á þrotum.  Það er enginn að tala um að hóta hervaldsbeitingu eða gera innrás,  sagði Blair í fyrirspurnatíma í breska þinginu í dag.
Blair brást mjög harkalega við í síðustu viku þegar forseti Írans sagði opinberlega að þurrka ætti Ísrael af yfirborði jarðar, og Bretar höfðu forgöngu um að öryggisráð Sameinuðu þjóðanna fordæmdi ennfremur yfirlýsingu forsetans.
Blair ítrekaði í dag að orð Íransforseta væru  algjörlega óviðunandi. Íranska stjórnin verður að átta sig á því að alþjóðasamfélagið mun einfaldlega ekki líða henni að ganga hvað eftir annað gegn viðeigandi og hefðbundnu framferði eins og vænst er af aðildarríki Sameinuðu þjóðanna. 
