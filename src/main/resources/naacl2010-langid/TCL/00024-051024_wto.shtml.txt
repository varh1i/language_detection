Döntõ szakaszukba érnek a héten a hosszú ideje elakadt világkereskedelmi tárgyalások. 
Az Egyesült Államok és az Európai Unió között még mindig hatalmas a szakadék az olyan fontos kérdésekben, mint a mezõgazdasági támogatások ügye. 
Több delegáció közölte, hogy ha nem sikerül rövid idõn belül megegyezni, akkor a kudarccal zárulhat a WTO-tagállamok decemberben esedékes hongkongi találkozója.
Sokan az Európai Uniót vádolják a patthelyzet miatt, nem kis mértékben azért, mert Franciaország nem engedi, hogy Peter Mandelson kereskedelmi biztos nagyobb engedményeket tegyen. 
Az Unió illetékesei most ismét összeülnek, hogy megvizsgálják, miben tudnak engedni. Közben azonban más delegációk már a vészharangot kongatják. 
"A tárgyalási folyamat lélegeztetõ gépen van és az orvosok tíz napon belül döntik el, hogy kikapcsolják-e azt" - kommentálta a tárgyalások helyzetét az Új-Zélandi fõtárgyaló.
Míg az Egyesült Államok és az olyan nagy mezõgazdasági termelõk, mint Brazília nyomást gyakorolnak Európára, addig Franciaország nem hajlandó arra, hogy az Unió feladja a termelõknek egy 2003-as megállapodásban garantált támogatásokat. 
Bírálják ugyanakkor Amerikát is, amely exporttámogatások révén segíti termelõit és jóval kevésbé hajlandó alkudozni errõl, mint amit másoktól megkövetel. 
Elégedetlenek a fejlõdõ országok is, mert a gazdag országok még mindig jóval kevésbé hajlandók megnyitni elõttük piacaikat ahhoz képest, hogy mennyi hozzáférést kérnek saját cégeik számára a fejlõdõ államokban.
