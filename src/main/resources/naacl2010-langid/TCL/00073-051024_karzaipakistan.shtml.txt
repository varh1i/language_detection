افغان ولسمشر حامد کرزي د پاکستان په شمال کې د زورورې زلزلې قربانيانو ته چې لسگونه زره تنه پکې وژل شوي،د مرستو او روغتيايي ډلو سره پاکستان ته سفر وکړ.
ښاغلي کرزي د پاکستان د سر سر له مشرانو سره په کتنوکې زلزلې ځپلو سره د مرستو چارې و څېړلې .
په تېرو څو مياشتو کې د افغانستان اوپاکستان اړيکي ترينگلي وو، ځکه چې افغان چارواکو په وار وار ويلي وو چې افغان اورپکي له پاکستان نه وراوښتل او په افغانستان کې يې بريدونه کول.
خو له زلزلې وروسته افغان حکومت د مرستې له نړيوال بهير سره ملگرى شوى او له خپلو وگړو نه يې غوښتي چې پاکستان ته لاس ورکړي.
د اکتوبر په اتمه د پاکستان په وروستى زلزلې کې په لسگونو زره خلک ووژل شول.
