Efter den famøse blottelse af sit ene bryst i selskab med Justin Tiberlake til Superbowl skulle man tro, at Janet Jackson havde tænkt sig fremover at skrue bare en lille smule ned for charmen.
Sådan skulle det dog ikke gå. I en ny musikvideo med sin sambo Jermaine Dupri er Janet Jackson trukket i en minimal skolepigeuniform. 
Under uniformen er Janet nøgen, og i en sekvens i videoen løfter hun kækt op i den lille nederdel og giver frit udsyn til sin bagdel.
I videoen, hvor Janet spiller rollen som stripper, spreder hun desuden ben, slikker på en globus og vrider sig på gulvet i klasseværelse-kulissen.
Løjerne er efter sigende så skrappe, at flere tv-stationer i USA har nægtet at vise videoen, før der foreligger en version, der viser mindre numse og mindre kavalergang.
