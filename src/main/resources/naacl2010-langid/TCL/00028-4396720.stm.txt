
  Roedd nifer o ffrindiau ysgol Ben yn bresennol yn yr angladd 
Bu angladd bachgen ysgol o Abertawe, y cafodd ei gorff ei ddarganfod ar draeth gyferbyn â chae rygbi Sain Helen yn y ddinas, ddydd Mawrth. 
Mae tri llanc wedi eu cyhuddo o lofruddio Ben Bellamy, 17 oed, wedi noson allan ym Medi. 
Roedd ffrindiau ysgol Ben yn ei angladd yn Eglwys Sant Paul, Y Sgeti. 
Bu rhieni Ben, John a Tracy, a'i frawd 13-oed mewn seremoni breifat wedi'r angladd. 
Maen nhw wedi sefydlu cronfa er cof amdano ac wedi gofyn i bobl sydd ddim yn aelodau o'r teulu i gyfrannu at y gronfa yn lle dod â blodau i'r gwasanaeth. 
Daethpwyd o hyd i Ben yn farw ag anafiadau difrifol i'w ben wedi noson allan gyda ffrindiau yng nghlwb nos Cindarella yn y Mwmbwls. 
Wedi ei farwolaeth gosodwyd blodau ar lan y môr i gofio amdano a chafwyd munud o dawelwch ar ddechrau ras 10 colomedr Bae Abertawe. 
