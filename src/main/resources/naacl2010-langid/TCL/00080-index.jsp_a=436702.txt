Nu har det hänt igen. Ytterligare ett stort företag har anlitat "jättebilliga" utländska underleverantörer. Den här gången tog det dock inte mer än fyra, fem dagar från det att medierna började dra Preems varumärke i smutsen till dess att oljebolaget lyckades ge de hitflugna thailändarna avtalsenliga löner.
Krishanteringen sköttes professionellt men för företagets del handlar det ändå om en fem dagars PR-katastrof som inte uppvägs av det lyckliga slutet.
Vad är det som händer när, vanligtvis kompetenta företagsledningar, blundar och anlitar "jättebilliga" utländska underleverantörer till företagets prestigeprojekt till synes utan en tanke på vilka konsekvenser det kommer att få för företagets välvårdade och värdefulle varumärke?
Frågan är hur naiv en företagsledning får vara?
Människor är inte dumma och förstår att det inte finns någon annan anledningen till att flyga thailändare till Lysekil för att arbeta än att de får väldigt lite betalt. Sådant agerande stämmer dåligt med företag som vill vara respekterade av medarbetare, kunder och allmänhet. 
