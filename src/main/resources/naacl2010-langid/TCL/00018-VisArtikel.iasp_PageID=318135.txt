I år snurrer den med 15.500 omdrejninger i minuttet, før det røde felt begynder at gøre knuder. 
Ved 13.000 omdrejninger leverer 600-kubikkeren 120 hestekræfter.
Det lyder som det glade vanvid, og det er det i princippet også. 
Men det bliver endnu mere vildt næste år.
Yamaha YZF-R6 lægger endnu flere hestekræfter ned på asfalten, og det røde felt begynder først ved 17.500 snoninger på 2006-udgaven. Det kan ingen anden serieproduceret motorcykel kopiere.
Og det fartglade look er også helt nyt. I rød-hvid indpakning ligner den en ond fabriksracer, der er klar til at spise 1000-kubikkere til morgenmad.
R-6 har stadig ikke sluttet sig til rivalerne og lagt potterne op under sædet. Den har fået en ultrasmart, kort potte, som ikke ligner noget som helst andet. Man kan kun drømme sig til, hvordan hidsigproppen lyder, når vi får lov til at nyde den på klam, dansk asfalt.
