Sikiliza Amka na BBC
Waziri mmoja wa Urusi, Alexander Chekalin amesema mtu atakaye kataa kushirikiana na wanajeshi hao, na awe amebeba silaha, atauwawa. 
Bw Chekalin amesema mji wa Nalchik umezuiliwa na hakuna gari ndogo, basi wala treni itakayoruhusiwa kuingia au kutoka pasipo kukaguliwa. 
Mapambano
Urusi imesema wavamizi wasiopungua 50 na raia wa kawaida 12 waliuwawa wakati wa mapambano mjini Nalchik, ambapo risasi zilisikika hadi usiku wa manane. 
Hata hivyo vyombo vya vimesema kumekuwa na utata kuhusu ukweli wa mkasa ulivyotokea na idadi ya wanamgambo waliohusika na kuuawa.
---*-*-*---
Weah anaongoza lakini 
Wakati matokeo katika uchaguzi wa rais wa Liberia yanaonyesha kwamba George Weah, wa chama cha Congress for Democratic Change, bado anaendelea kuongoza, wagombea viti vya ubunge kutoka chama chake wanaanguka vibaya.
Mwelekeo huo linaloashiria kwamba hata kama atashinda uchaguzi huenda akalazimika kuunda serikali ya mseto na kuwashirikisha wapinzani wake.
Mpambano katika kiti cha rais unaonyesha kwamba Weah alikuwa anaongoza, ingawa nafasi ya pili na ya tatu ndiyo zimekuwa zikibadilika.
---*-*-*---
Afrika Kusini yaanza kugawa ardhi
Afrika Kusini kwa mara ya kwanza imemwamrisha mkulima wa kizungu kuuza shamba lake kama sehemu ya mpango ya kugawanya shamba hilo. 
Amri hiyo inatolewa baada ya kuvunjika kwa mazungumzo kati ya mwenye shamba, Hannes Visser na tume ya malalamiko ya ardhi, iliyo-anzishwa ili kurudisha mashamba ya watu weusi, yaliyopokonywa wakati wa ubaguzi. 
Mkulima huyo amesema atapinga uamuzi huo mahakamani. Serikali ya Afrika Kusini imesema, inataka kugawanya karibu theluthi moja ya mashamba yanayo-milikiwa na wazungu kufikia mwaka wa 2018.
