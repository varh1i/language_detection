
Utbyttet ble bare 1300 kroner, og det kjøpte ransmennene øl og tobakk for på veien hjem.
De to kom seg inn i leiligheten ved å si at de kom fra en barnehage hvor hun hadde søkt om plass for de to minste barna. 
Oppdragsgiveren var en slektning av hennes mann, og det var også han som tipset om at de kunne bruke barnehagebløffen for å få henne til å åpne døren mens mannen var bortreist.
Andel av byttet.
Om voldsmennene på 22 og 28 år hadde fått med seg pengene de trodde befant seg i leiligheten, var de lovet over en kvart million kroner som sin andel av byttet. Nå fikk de to, som jobber som selgere, i stedet dommer på 18 og 24 måneders fengsel. Seks måneder ble gjort betinget. 28-åringen fikk samtidig sin fjerde dom for fyllekjøring, og har for annen gang mistet sertifikatet på livstid.
Også oppdragsgiveren var tiltalt i samme sak, men han ble skutt i et gjengoppgjør i september 2004. 
Det var 12. mars i fjor de to mennene oppsøkte kvinnen i hennes hjem på Sagene. Dagen før hadde de gitt opp et forsøk fordi det da var for mange venninner med barn på besøk i leiligheten.
Etter først å ha teipet kvinnen på gulvet, presset de en kniv mot maven hennes før de sparket henne gjentatte ganger mot hode og kropp. Da hun fortsatt ikke kunne si noe om hvor pengene var, slo de henne i hodet med en jernstang og kniv. 
Hele tiden ropte kvinnen om hjelp, og barna på ett og tre år hylte av redsel da de så hva som skjedde med moren.
Hoppet i panikk.
22-åringen, som er samboer og selv skal bli far om meget kort tid, fikk panikk og hoppet ut fra verandaen i annen etasje da de ikke fant noe større pengebeløp. Da en venninne av kvinnen dukket opp utenfor med sine to mindreårige barn, fikk også 28-åringen nok. Maskert med balaklavahette jaget han etter den besøkende kvinnen med kniven i hånden, men han ble frikjent for tiltalepunktet om at han også skal ha forsøkt å knivstikke kvinnen og hennes to barn mens de flyktet.
Alle har fått psykiske problemer etter hendelsen Barna sier dettvar som å oppleve en skrekkfilm. Ransofferet får dekket sine legeutgifter med 2300 kroner og 60 000 kroner for tort og svie. 
 
 Tips en venn Skriv ut  Bli abonnent 
  
 Søk i våre artikler
