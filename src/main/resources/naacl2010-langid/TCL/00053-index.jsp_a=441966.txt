Skolkande elever, som struntar i lektionerna, belönas ändå med tio miljoner kronor varje år, av oss skattebetalare.
Hälften av landets gymnasieskolor anmäler inte skolk till Centrala studiestödsnämnden (CSN), trots att de måste enligt studiestödslagen.
Skolorna ska nu få en påminnelse av skolverket om vilka lagar som gäller.
Samtidigt ska de kommunala gymnasieskolorna i Göteborg börja lägga ut elevernas frånvaro på Internet.
Frölundagymnasiet blir först ut, på sin interna webbplats i oktober. Fungerar det kommer man efter nyår att lägga ut informationen på Internet, och då ska andra skolor följa efter.
Med en inloggningskod kommer föräldrar att kunna ta sig in på skolans webbplats för att kontrollera hur mycket deras barn varit borta.
