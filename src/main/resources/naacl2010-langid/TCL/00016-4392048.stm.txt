
  Elfyn Llwyd: 'Am hyrwyddo'r broses o gael Senedd lawn i Gymru' 
Mae arweinydd Seneddol Plaid Cymru yn galw am godi'r gwaharddiad sy'n atal y blaid rhag cael ei chynrychioli yn Nh 'r Arglwyddi. 
Dyw'r blaid ddim yn enwebu aelodau am ei bod nhw eisiau i'r holl arglwyddi gael eu hethol ond mae Elfyn Llwyd wedi dweud y dylai'r blaid gael ei chynrychioli yn y t . 
Dafydd Elis Thomas yw'r unig aelod sy'n eistedd yn Nh 'r Arglwyddi ac roedd ei benderfyniad personol i ymuno yn 1992 yn ddadleuol. 
Dywedodd Mr Llwyd, AS Meirionnydd Nant Conwy, ar raglen y Post Cyntaf fore Llun iddo newid ei feddwl yngl n â'r gwaharddiad ond gwadodd ei fod yn meddwl am ei ddyfodol ei hun. "Dyw hyn ddim ar y ffurfafen o gwbwl," meddai. 
    Y rheswm dwi'n ei wneud yw ein bod eisiau hyrwyddo'r broses o gael Senedd lawn i Gymru Elfyn Llwyd, arweinydd Seneddol Plaid Cymru 
"Dros y deng mlynedd diwethaf dwi wedi gweld yr hyn sy'n digwydd yn San Steffan ac yn y tair blynedd diwethaf mae chwe mesur Cymreig fel y Comisiynydd Plant, y Comisiynydd Pobl H n, y mesur iechyd ac yn y blaen, wedi cychwyn eu taith yn Nh 'r Arglwyddi. 
"Does ganddon ni ddim cynrychiolaeth yno'n amlach na pheidio am fod Dafydd mor brysur fel Llywydd yn y cynulliad ac felly mae angen rhywun yno i roi safbwynt y blaid ac i siarad dros Gymru ar y mesurau yma." 
'Llais' 
Yr ail reswm am ei benderfyniad, meddai, oedd yr hyn ddywedodd yr Arglwydd Richard sef " na fydd T 'r Arglwyddi yn hoff o weld y broses o fynd trwy orchymyn Cyfrin Gyngor," yr hyn sy'n cael ei ragweld yn y mesur newydd i symud datganoli a'r broses ddeddfu ymlaen yng Nghymru. 
"Bydd angen i ni gael rhywun o anian sy'n fodlon codi llais dros Gymru ar y pwyllgorau yna hefyd. 
"Y rheswm dwi'n ei wneud yw ein bod eisiau hyrwyddo'r broses o gael Senedd lawn i Gymru a dwi'n meddwl heb i ni gael cynrychiolaeth yn Nh 'r Arglwyddi mae'n atal y momentwm yn y fan honno a dyna sy'n bwysig nid unigolion " meddai. 
Wrth sôn am gynlluniau Llafur i greu ail d  etholedig yn y dyfodol dywedodd na allai Plaid Cymru "ddim aros, yn fy marn i, i hynny ddigwydd a dyna pam ei bod yn bwysig ein bod yn symud ymlaen". 
Yn y pum mlynedd diwethaf, meddai, roedd T 'r Arglwyddi wedi eistedd yn amlach na Th 'r Cyffredin. 
"Felly maen nhw'n gweithio'n galed a dwi eisiau gweld aelodau o Blaid Cymru yn cymryd rhan yn y broses honno." 
