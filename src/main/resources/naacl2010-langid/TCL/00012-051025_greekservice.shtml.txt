Από το Β Παγκόσμιο Πόλεμο, στη χούντα, στα FM, στο διαδίκτυο
Τo ΒΒC ανακοίνωσε το κλείσιμο της Ελληνικής Υπηρεσίας, έπειτα από 66 χρόνια συνεχούς παρουσίας. 
Η απόφαση ελήφθη στο πλαίσιο εξοικονόμησης χρημάτων, τα οποία θα επενδυθούν στη δημιουργία τηλεόρασης στα αραβικά. 
Μαζί με την Ελληνική Υπηρεσία, θα κλείσουν ακόμη εννέα τμήματα, επτά των οποίων είναι ευρωπαϊκά. 
Οι αποφάσεις θα υλοποιηθούν μέσα στους επόμενους μήνες. 
Πώς κρίνετε την πορεία της Ελληνικής Υπηρεσίας του BBC κατά τη μακρόχρονη παρουσία της στο ραδιόφωνο και, τα τελευταία χρόνια, και στο Ίντερνετ; Πιστεύετε ότι η απουσία της θα δημιουργήσει ένα κενό; Έχετε κάποια προσωπική ιστορία, σχετική με την Ελληνική Υπηρεσία, να διηγηθείτε;
Στείλτε μας την άποψή σας στα ελληνικά ή αγγλικά. Δε δημοσιεύουμε «greeklish».
---*-*-*---
It seems that the perspective of applied economics and the pretexts of business strategies in terms of priorities continue being one of the major rivals to the preservation of historical heritage. Multicuturalism is a good slogan whenever used by the Media. We regret to realize though that the Greek programme of BBC has no place in the tailored concept of multiculturalism. Thus the thousands of Greek students and alumni of the british universities, the greek cypriot and greek-speaking communities are unimportant I guess, even symbolically. Fine; the new era implies new silences, one may assume. The narratives, concerning the system of values and politics which was created during the 1940s are already in a process of intensive transformation. Personally, probably I have to start searching for another homepage.
Vasillios (Jordan)
Είναι κρίμα που στο όνομα της μείωσης του λειτουργικού κόστους των επιχειρήσεων μέσων ενημέρωσης, θυσιάζεται η έγκυρη ενημέρωση και η πολύχρονη προσφορά της υπηρεσίας στο κοινό. Αν και δεν είμαι πολλά χρόνια ακροάτρια, εντούτοις οφείλω να ομολογήσω ότι η υπηρεσία είναι ίσως η μοναδική πηγή ενημέρωσης διεθνών θεμάτων με σωστή ιεράρχηση των γεγονότων. 
Ελπίζω οι υπεύθυνοι να έχουν τις άμεσες επιθυμητές απολαβές από τα διαφημιστικά σποτ της αραβόφωνης τηλεόρασης-γιατί αδυνατώ να πιστέψω ότι οι ’γγλοι έγιναν ξαφνικά αραβόφιλοι μετά τις επιθέσεις( προσωπικά συμφωνώ με τη δημιουργία της, όχι όμως εις βάρος άλλων προγραμμάτων). Τώρα είμαι αναγκασμένη να αλλάξω την αρχική μου σελίδα και πιθανότατα να είμαι πιο επιφυλακτική απέναντι στο BBC. Καλή δύναμη και καλό αγώνα σε εσάς τους δημοσιογράφους και πάνω από όλα ένα μεγάλο ευχαριστώ για τη συντροφιά.
Πελαγία (Θεσσαλονίκη, Ελλάς)
Θεωρώ εντελώς προσχηματική την επίκληση πενίας. Η αλήθεια είναι ότι από τη στιγμή που οι Αγγλία έχασε μετά το 2ο παγκόσμιο πόλεμο όλα της τα πολιτικοοικονομικά ερείσματα που είχε σ αυτόν τον τόπο - χωρίς να έχει κάποια ελπίδα επανακτήσεώς των - εξηγείται λογικά η ενέργειά της αυτή. Κανείς δεν ξοδεύει χρήματα γιά χαμένη υπόθεση, αλλά επενδύει εκεί που υπάρχει συμφέρον. Και φυσικά κανένα κενό δεν θα προκύψει. Φανερόν τοις πάσι σήμερον, ότι όλα τα ΜΜΕ εξυπηρετούν συμφέροντα, τα οποία απέχουν παρασάγγας από τα συμφέροντα των λαών που τακτικά και δαπανηρά φροντίζουν να τον .ενημερώνουν.!!!
Δερκυλίδας (Ελλάς)
Ζω στην Ελλάδα και είμαι ( ή μάλλον ήμουν) τακτικός ακροατής της ελληνικής υπηρεσίας του BBC καθώς θεωρούσα ότι ήταν ένας από τους καλύτερους τρόπους που είχα για ενημέρωση για τα διεθνή γεγονότα. Θεωρώ αστεία αυτό που ειπώθηκε ότι δεν υπάρχει ανάγκη ύπαρξης του αφού στην Ελλάδα έχουμε ελεύθερη ραδιοτηλεόραση μάλλον αυτός που το είπε δεν έχει ιδέα του χαμηλού επιπέδου που υπάρχει στην Ελλάδα σε ότι αφορά την διεθνή ενημέρωση (π.χ. 4 μόνο σελίδες στις εφημερίδες ή ελάχιστα λεπτά σε δελτία ειδήσεων που διαρκούν πάνω από μια ώρα.). 
Είμαι 28 ετών άρα δεν βλέπω την ελληνική υπηρεσία του BBC με το ρομαντικό τρόπο ανθρώπων που το άκουγαν σε πιο δύσκολες εποχές αλλά σαν μια αξιόπιστη πηγή ενημέρωσης σε μια εποχή χαμηλού επιπέδου δημοσιογραφίας. Εύχομαι καλή τύχη στους εργαζόμενους της υπηρεσίας και μακάρι η διοίκηση του BBC να καταλάβει κάποια στιγμή πόσο υποτιμά μια υπηρεσία με τέτοια ιστορία να θυσιάζει ιστορικά τμήματα υπέρ πολιτικών σκοπιμοτήτων. Συνεχίστε την καλή δουλεία όπου και αν πάτε.
Κούκος Λεωνίδας (Aθήνα, Ελλάς)
We are going to miss the best and most accurate news service. Hope they are going to change their mind even at the last moment.
George (UK)
Είναι ένα εξαιρετικά θλιβερό γεγονός πού αποδεικνύει μέ τόν πλέον ωμό τρόπο ότι τά συμφέροντα παρακάμπτουν οιουδήποτε είδους αξία.
Γιώργος (Αθήνα, Ελλάς)
Δεν συμφωνώ με το κλείσιμο της ελληνικής υπηρεσίας του BBC.
Κατερίνα (Ελλάς)
Με ιδιαίτερη λύπη μόλις πληροφορούμαι από τον ΣΚΑΙ το κλείσιμο της Ελληνικής Υπηρεσίας του BBC. Θα σιγήσει μια φωνή έγκυρης και συνεποπύς ενημέρωσης. Το επιχείρημα ότι στην Ελλάδα η πολυφωνική πληροφόρηση λειτουργεί ανεμπόδιστα δεν ευσταθεί μια και δυστυχώς στα ελληνικά ΜΜΕ η διαπλοκή και η (υπο-) παραπληροφόρηση βρίσκονται στο προσκήνιο. Μια πρώτη απόδειξη το εξαιρετικά ενδιαφέρον αφιέρωμά σας στις μειονότητες. Θα μας λείψετε!!!
Θ. Ρόζενμπεργκ (Ελλάς)
Χάνεται η πιο έγκαιρη και αξιόπιστη ελληνική φωνή στα μίντια τόσο στο διεθνή αλλά κυρίως στον ελληνικό χώρο. Ελπίζω όλοι οι εργαζόμενοι στην ιστορική αυτη΄υπηρεσία να συνεχίζουν να προσφέρουν το έργο τους σαν ομάδα όσο το δυνατόν συντομότερα για το καλό όλων εκείνων που νοιάζονται για τη σοβαρότητα στο χώρο.
Παύλος Παυλίδης (Αθήνα, Ελλάς)
This is another prime example of knee jerk reaction, courtesy of Auntie. In a blatantly obvious effort to ensure they are in the good graces of the Muslim population here and abroad, a service that has been around for 66 years is axed. With the BBC claiming to be "impartial" this is hypocrisy at its best.
Yiannis (UK)
