„Ki az úr a világomban?” - egyszerû kérdés ez, és az ember hajlamos azt felelni rá: „Hát ki? Én, a gyerekeim, a fõnököm, vagy azok a politikusok, akik háborúról vagy békérõl döntenek”. 
Legalábbis hajlamosak vagyunk ezt hinni, tehát a kérdés még sem olyan egyszerû. 
A BBC budapesti stúdiójában ezt a kérdést tettük fel Herczog Mária szociológusnak, Kõszeg Ferenc jogvédõnek és Schöpflin György politológusnak, az Európai Parlament képviselõjének. 
Vendégeink szívesen vállalták, hogy megosztják hallgatóinkkal és egymással is véleményüket errõl a felmérésrõl, amelyet a BBC a Gallup intézettel közösen készített a világ 68 országában. 
Herczog Mária: Egyfelõl lehet csacska közhelyes válaszokat adni, másfelõl patetikusakat.Egyik kínosabb, mint a másik. Mondhatnám nagyképûen, a költõ szavaival, az én vezérem belsõmbõl vezérel. Mondhatnám azt is, nagyon sokféle szinten nagyon sokféle hatás ér, és ez változik élethelyzettõl, hangulattól. Szerintem, alapvetõen mindannyiunk életét az irányítja, hogy gyerekkorunkban milyen biztonságot, milyen elfogadást tapasztaltunk, mennyire érezzük otthon magunkat a bõrünkben, és mennyire vagyunk képesek jó döntéseket hozni a minket ért külsõ hatásokról, vagy mennyire vagyunk befolyásolhatók. 
Ebben a tekintetben biztos, hogy nagyon sokféle korszakomat megkülönböztethetem meg. Úgy érzem, egyre inkább felnövök, ami ebben az éltes korban talán indokolt is. Azt gondolom a közvetlen környezetem, elsõsorban a családtagjaim, a gyerekeim, a párom, a munkatársaim - akiket nagyon nagyra becsülök - erõteljes hatást gyakorolnak rám. Igyekszem azokat a manipulatív hatásokat minimalizálni, amelyek persze ugyancsak befolyásolnak, felbosszantanak, vagy kihatnak arra, hogy mirõl akarok írni, vagy mit szeretnék kutatni, vagy mirõl mi az álláspontom.
Kõszeg Ferenc: Ha nagyon röviden és triviálisan akarnék válaszolni, azt mondanám, senki se irányítja az életemet. Ma már többé-kevésbé abban a kellemes helyzetben vagyok, hogy magam irányítom az életem, és kevéssé kell külsõ dolgokra tekintettel lennem. Ez persze összefügg azzal, hogy nyugdíjas vagyok, ami bizonyos hátteret és biztonságot ad. 
Nem akarok karriert csinálni, mert, amit csinálhattam, az már megtörtént. Mivel egy jogvédõ szervezetnek vagyok a munkatársa, a vezetõje, természetesen tekintettel kell lennem – remélem, vagyok is - kollégáim véleményére, és közösen, összehangoltan folytatjuk tevékenységünket. Ezt azonban nem külsõ korlátnak kell elképzelni, hanem egy folyamatnak, ahol megvitatjuk, hogy mit hogyan csináljunk. 
Deme Tímea (BBC): Schöpflin György hétköznapjai most is munkával telnek, hiszen Strassbourgból az Európai Parlament helyszínérõl kapcsolódik be a beszélgetésbe. Ez is mutatja, hogy nincs olyan kényelmes helyzetben, mint Kõszeg Ferenc. Ki irányítja az Ön életét?
Schöpflin György: A kérdés úgy hangzott el, hogy ki az úr az én világomban. Ez alapvetõen félrevezetõ és nem is tudok rá válaszolni, mert egyrészt az én világomban nincs úr – remélem, hogy az én világom egy köztársaság – másrészt nem egy világom van, hanem több. Talán ez a legfontosabb. Azt is mondhatnám, hogy az én világomat, világaimat az európai légi társaságok uralják, amennyiben egyszerre élek Brüsszelben, Budapesten és Tallinnban, Észtországban. 
Így elkerülhetetlen, hogy állandó jelleggel más repülõtéren találjam magam. Ehhez még az is hozzájárul, hogy egyszerre legalább két nyelvben élek, a magyarban és az angolban, és mind a kettõben más-más korlátokkal találkozom. Tulajdonképpen azt hiszem, hogy mindenkinek van egy személyi stílusa, vagy külön gondolkodása, és ezt nagyon sok tényezõ befolyásolja. Legfõképpen a kulturális befolyást tartom a legfontosabbnak, legbefolyásosabbnak. Magától értetõdik, hogy az angol nyelv, az angolszász kultúra egész másfajta gondolkodást hoz létre, mint a magyar. És ez csak a kezdet kezdete.
Deme Tímea (BBC): Az Önök által a bevezetõben elmondottak számomra tökéletesen szimbolizálják, illetve alátámasztják azt, ami ennek az egész sorozatnak a célja, mindenki egészen máshogy közelíti meg ezt a kérdést. Talán annyit érdemes még hozzátenni, hogy amikor felkértük Önöket erre a beszélgetésre, mindannyian fontosnak tartották a kérdésfeltevést. Miért? 
Olyan érzésem volt, hogy alapvetõen nagyobb egységben gondolkodtak, nem feltétlenül személyes szempontok alapján. Miért fontos ez a kérdés? Az emberek keveset gondolkodnak mostanában errõl, vagy az érvényben lévõ rendet érdemes fenntartással kezelni?
Herczog Mária: Biztos vagyok abban, hogy az emberek nagyon keveset gondolkodnak errõl. A gyermekvédelem oldaláról, szakmailag közelítem meg a kérdést, és az a megrendítõ élményem, hogy az emberek nagyon kevéssé élik tudatosan az életüket. Nemcsak a magánéletüket – az is gond, nyilván elsõsorban nekik - hanem a szakmai életüket. Szociálismunkás- és szociálpolitikus-hallgatókat tanítok – most is óráról jövök. A mai órán többek között arról volt szó, hogy mennyire öntudatlanul lesz valaki szakember. 
Arról beszélgettünk, mennyire fontos, hogy egy bíró, egy rendõr, egy orvos, egy pedagógus, egy szociális munkás vagy bárki, aki emberekkel találkozik, tisztában legyen azzal, hogy õ kicsoda, mi irányítja az életét, és hogy az értékrend, amit magáénak vall, hogyan jelenik meg a mindennapjaiban. Nyilván ez a politikusokra legalább annyira igaz, mint bárkire, aki hatással van az emberekre, és bizonyos mértékben mindannyian hatással vagyunk egymásra. Szakmai értelemben azért drámai a helyzet, mert ma Magyarországon ki lehet kerülni egy egyetemrõl, egy fõiskoláról és szakemberré lehet válni úgy, hogy valakinek minimális ismerete sincs saját magáról. 
Ez részben súlyosan befolyásolhatja életét, hiszen súlyos károk érik emiatt. Igazi bajt lehet azonban okozni, ha valaki öntudatlanul értékeket közvetít, melyek eredetével, vagy akár saját meggyõzõdésével nincs tisztában, mégis befolyásolni próbál másokat. Nyilván, ahogy tágítjuk a kört, úgy nõhet a felelõsség, a hatása, pedig egyre beláthatatlanabbá válik. 
Mindenképpen nagyon fontosnak tartom, hogy beszélgessünk, gondolkodjunk arról, hogy egyfelõl van ugyan szabadság- és térigényünk, ami nagyon fontos, másfelõl azonban ugyanannyira fontos lenne, hogy egy kisgyerek úgy nõjön fel, hogy tudja, kicsoda, értse, hogy miért gondolja azt, amit gondol, miért érzi azt, amit érez, és azután ne ártson másoknak ezekkel a gondolataival és cselekedeteivel. Nagyon sokat kéne befektetni, és egész más irányban, mint ahogy ez ma történik.
Deme Tímea (BBC): Ha a kérdést fel is teszik az emberek, vajon valóban képesek-e befolyásolni saját életüket? Hivatkoznék egy felmérésre, mely szerint itt Közép-Európában a legborúlátóbbak az emberek azzal kapcsolatban, hogy mennyire bíznak meg a politikusokban, a katonai vagy a vallási vezetõkben. 
A megkérdezettek több mint a fele vallotta, hogy nem bízik meg se a politikusokban, se a katonai, se a vallási vezetõkben, se az üzletemberekben, miközben világszerte ez az arány lényegesen jobb. Minek tulajdonítják ezt a hitelvesztést vagy bizalmatlanságot kifejezetten Közép-Kelet Európában? 
Kõszeg Ferenc: Sok-sok történelmi tapasztalatnak. Részben annak a történelmi tapasztalatnak, amely még a rendszerváltás elõttrõl származik, abból az idõbõl, amikor mindannyian egy olyan rendszerben éltünk, amely hazugságra épült. A rendszer azt állította, hogy a munkásosztály és a nép hatalma, de mindenki nap mint nap átélte a kiszolgáltatottság érzését. 
Ugyancsak bonyolult kérdés, hogy a társadalom egésze mekkora várakozásokat, reményeket fûzött a változásokhoz. Szerintem az értelmiség egy része nagyobb reményekkel fogadta ezeket a változásokat, mint a társadalom egésze. Az biztos azonban, hogy ezzel kapcsolatban csalódás mindenkit ért. Amikor a változások bekövetkeztek olyan illúziónk volt, hogy egy sokkal szebb, harmonikusabb világ köszönt ránk. 
Mégis mindenkinek azt kellett tapasztalnia, hogy egészen más hatalmi viszonyok - mégiscsak olyan hatalmi viszonyok - maradtak fenn vagy jöttek létre, amelyek továbbra is kiszolgáltatottá teszik az emberek nagy részét. A szabadság, amirõl az elsõ kérdéssel kapcsolatban beszéltünk, viszonylag kevesek szabadsága. A társadalom legtöbb tagja, aki munkaszervezetben él, szegény, vagy kiszolgáltatott helyzetben van, elhitetheti magával, de nem gondolhatja komolyan, hogy olyan mértékben szabad, ahogy mi ezt magunkról állítottuk. Nem beszélve arról, esetleg mi is tévedünk.
Herczog Mária: Egyetlen dolgot szeretnék hozzátenni: a kelet-európai csalódottság tapasztalatom szerint, nemcsak a kelet-európai vezetõkre vonatkozik. Nagyon érdekes, de szomorú is és az értelmiségre is áll, hogy itt nemcsak a saját vezetõinkbe vetett bizalom ingott meg, hanem szembesültünk azzal, hogy egy idealizált polgári szabadságban mûködõ politikai vezetõ réteg vagy üzletemberek csapata ugyancsak nem szavahihetõ, vagy nem hiteles. 
Esetleg nem olyan okos, vagy nem olyan megfontolt, vagy nem olyan rátermett, mint ahogy ezt gondoltuk. A probléma így globálisabb, mintha csak a kelet-európai vezetõkrõl derült volna ki alkalmatlanságuk vagy erkölcstelenségük. Az a nagy kérdés, hogy vajon miben bízhatunk, és mit tehetünk azért, hogy bízni tudjunk. Mindig eszembe jut, hogy korábban kicsit távolságtartóan olvastam Heinrich Böllt. Azt gondoltam, hogy a Nyugat-Európában élõknek túl jó dolguk van, azért nyafognak. Most másképp látom. 
Deme Tímea (BBC): Kiben érdemes bízni? 
Schöpflin György: Megpróbálok válaszolni, de szeretnék egy pillanatra visszakanyarodni arra, amivel Herczog Mária kezdte. Nagyon fontos, hogy létrehozzuk azt az önmeglátást, hogy tudatosan éljük az életet. Ez nagyon nehéz. Szerintem, minden egyes társadalom, közösség, kollektíva – kicsi vagy nagy – bizonyos tényeket magától értetõdõnek vesz, és ezeket késõbb se kérdõjelezi meg. 
Ha ugyanis elkezdjük vizsgálni azt, amit biztosnak gondolunk, akkor ezzel aláássuk saját biztonságunkat. Alapvetõen egyet értek Kõszeg Ferenccel, az a probléma Közép-Európában, (egyébként nem tudom, mi jelent „Kelet-Közép” Európa, ez egy külön kérdés lehetne), hogy a rendszerváltás vagy rendszerváltozás óta olyan folyamatok jöttek létre, amelyektõl az emberek megzavarodtak. 
A legfontosabbnak tartom, - és megpróbálok magára a kérdésre választ adni – hogy addig, ameddig az emberek nem tudják, hogy kicsodák, micsodák, vagy mi az identitásuk, mikben bízhatnak, akkor nem tud létre jönni a politikusok, illetve a társadalom mindenkori szereplõinek önkorlátozása. Nagyon nehéz akkor bízni abban az emberben, akivel szembekerülünk. Ehhez még hozzátenném az ideológiák romboló hatását. Egyik oldalról az ideológia biztonságot ad. 
Mivel nincs tökéletes ideológia a világon, ennek következtében, a gyors változás idején, – most ilyen gyors változásban élünk, - az ideológia nem ad megfelelõ választ az ember kérdéseire. Ez csak fokozza a bizalmatlanságot, vagy nem is tudom, pontosan mit - nagyon nehéz megfogalmazni, hogy mi az, amit tapasztalunk. Több tényezõ tornyosul, halmozódik egymásra, ami részben bizonytalanság, de ennek része fásultság és fáradtság is. 
Kimondottan jellemzi a magyar társadalmat, kevésbe a cseheket, a lengyeleket, vagy az észteket. Ezekben az országokban egészen más a hozzáállás. A kommunizmusból való kimenetel másképpen érintette ezeket a társadalmakat. Magyarországon a politikai vezetésnek is szembe kell nézni saját felelõsségével. 
Deme Tímea (BBC): Említette, hogy az ideológia elvesztette szerepét. Átvette-e valami, és ha igen, mi? 
Schöpflin György: Nem mondom, hogy elvesztette szerepét, csak azt mondom, hogy elvesztette hatékonyságát, ami nem ugyanaz. Az ideológiák tovább élnek, de egyre inkább szembesülnek az emberek azzal, hogy az ideológiák nem adják meg a választ. A világnézet - ami nagyon fontos fogalom Közép-Európában - alapvetõen arról szól, hogy az ember majdnem minden kérdésére talál választ egy körülírt gondolkodási stílusból, melynek tartalma van. 
A helyzet azonban az, hogy ez nem így történik, és akkor az emberek megzavarodnak. Léteznek különféle gondolkodási narratívák – azt hiszem, ez a helyes szó ebben a kontextusban. Ezek keresztezik egymást, ellentmondanak egymásnak, és ennek következtében az emberek nem tudják, mi a helyes döntés, beleértve az erkölcsi döntést, ami a legfontosabb lenne. 
Herczog Mária: Nyilván egy ilyen félóra keretében nem lehet teljes mélységében végig beszélni ezt a kérdést. Borzasztóan foglalkoztat, hogy a világ közhelyes felgyorsultsága, az információk beáramlása, mit változtat az emberek biztonságérzetén vagy önismeretén. Tudjuk, hogy a korábbi korok azt a biztonságot adhatták, hogy akár generációkon keresztül is, viszonylag kevés dolog változott. Minden értelemben véve sokkal kisebb volt a mobilitás. Ennek persze a hátulütõje is volt, mert a determináltság is erõteljesebb volt. 
Az a virtuális lehetõség, hogy bármi lehetséges, és bármi lehetek, bármit elérhetek, és bárhová elmehetek, ugyanakkor iszonyatos bizonytalanságot kelt. Pontosan az alapok hiányoznak, és visszatérnek arra, bár tudom, hogy errõl nagyon keveset és kevéssé fontosnak tartott módon szoktak beszélni: ha valaki érzelmileg nem érzi magát biztonságban, ha nem érzi magát elfogadva, akkor nem tudja ráépíteni azt a biztonságot, aminek birtokában bármelyik repülõtéren kétségek nélkül, magabiztosan feltalálhatja magát, és bármilyen helyzetben ki tudja választani, hogy merre menjen, vagy mit csináljon. 
Ez tovább növeli a kirekesztettség és determináltság érzését, amirõl Kõszeg Ferenc beszélt. A mai világ azt az illúziót teremti meg, hogy elvileg akármi lehetséges, és minden az egyénen múlik - ami egy szörnyûséges plusz felelõsség azoknak az embereknek, akik tovább kárhoztatják magukat, ha nem sikerült valami, vagy nem tudtak kitörni, vagy másmilyennek lenni. Mindez rajtuk múlott és nem kaptak támpontokat. 
Kõszeg Ferenc: A kérdés, amirõl most beszélünk, ki uralja saját életünket, illetve, hogy az emberek mennyire érzik szabadnak, illetve kiszolgáltatottnak magukat, lényegesen eltér attól a kérdéstõl, hogy ki uralkodik a világon. Az, hogy az emberek azt érzik, kiszolgáltatottak, egyáltalán nem mond semmit arról, hogy ki irányítja, irányítja-e valaki a történéseket. Ebben a dologban tulajdonképpen azt mondhatnám, talán idézõjelben, hogy populista álláspontot képviselek: azt gondolom, hogy a világot sokkal inkább a társadalmi folyamatok irányítják. Nem igaz, hogy akár a hatalmasok, akár a politikusok, vagy a leggazdagabbak a legnagyobb folyamatokat ténylegesen irányítani tudnák.
Deme Tímea (BBC): Már pedig a BBC felmérés mégiscsak azt mutatja, hogy az emberek kifejezetten így érzik, mert a politikusokat említik az elsõ helyen, amikor arra válaszolnak, hogy ki uralkodik világukon. A felmérés szerint, ugyanakkor az európaiak általánosságban nem adnának nagyobb hatalmat azok a kezébe, akiknek már van hatalmuk, viszont szívesen látnák, ha az értelmiség nagyobb befolyással rendelkezne. 
(Hozzátenném, hogy nyilván azt se bánnák, ha a civilek is nagyobb szerepet kapnának a politikai életben). Lehet, hogy a 21. század az értelmiségi, illetve a civil hatalom évszázada lesz? Valószínûnek tartják?
Kõszeg Ferenc: Ebben ugyan kételkedem, de abban egyértek a válaszadókkal, hogy én se adnék a jelenleginél több hatalmat a politikusok kezébe, viszont több lehetõséget teremtenék, hogy különbözõ szervezetek, civil szervezetek a politikai hatalmat ellenõrizzék. 
Ez még mindig nem válasz arra a kérdésre, hogy valóban igaz-e az, hogy a politikusok irányítják a világot. Azt elhiszem, hogy a politikusok néhány évig képesek irányítani egy országot, képesek olyan döntéseket hozni, amelyek jelentõsen befolyásolják egy-egy ország életét, vagy akár egy ország csoport életét. 
Azonban mindig arra gondolok, senki nem tudta elõre megjósolni, ami Közép Európában és Kelet Európában lezajlott, a kommunizmus összeomlását. Volt alkalmam egy konferencián találkozni a CIA egyik korábbi igazgatójával. Megkérdeztem, tudták-e, hogy a kommunizmus össze fog omlani. Kitérõ választ adott ugyan, de én ebbõl arra a következtetésre jutottam, hogy nem tudták. 
Schöpflin György: Kõszeg Ferenc tökéletesen látja, hogy ezt tényleg senki sem tudta. 1988-ban, amikor Londonban éltem, egyszer-kétszer az év vége felé mondogattam, hogy most már valamikor rövidesen vége lehet a kommunizmusnak. Nem hittek nekem, és még 1989 nyarán se nagyon akarták elhinni, hogy ez lehetséges. Mindenki tényként kezelte, hogy a kommunista rendszerek nem tûnhetnek el. 
Úgy gondolkoztak, itt nyugaton biztonság van, tudjuk, kik vagyunk. Mi vagyunk a demokratikusak, a kommunista állambeliek, pedig egy diktatórikus rendszerben élnek, nem is nagyon kell velük foglalkozni. Visszatérve még egyszer a kérdésre, nem hiszem, hogy bárki is irányítaná ezeket a folyamatokat, és lehet, hogy igazából soha nem is irányították. Kis lépésekrõl, kis döntésekrõl van szó, melyeknek alkalomadtán óriási következményei vannak - én itt nem lineáris folyamatokról beszélek. 
Az emberek nagyon szeretik azt gondolni, hogy döntéseiknek egyértelmû következményei vannak. Szerintem a valódi világban nem így van, legyen szó gazdaságról, kultúráról, vagy akármirõl, és ez fokozza azt a bizonytalanságot, amirõl korábban beszéltünk. A hagyományos állam képes volt fenntartani a biztonság látszatát, és ez az illúzió kezd eltûnni.
Herczog Mária: Egy másik szempont is érdekes lenne, ki mit gondol arról, hogy õ, mit irányít, mire van befolyással és hatással, illetve, hogy mi a dolga a világban. Fogadjuk el azt, amit Kõszeg Ferenc mond – abszolút hajlok arra, hogy elfogadjam - hogy itt nincsenek nagy nemzetközi koncepciók és elõre kitalált struktúrák. Ennek láthatjuk mindennapi jeleit. Meglehetõs kapkodás és összevisszaság van olyankor is, amikor az emberek szeretnék, ha lenne koncepció. 
Akkor nyilván való, hogy Schöpflin György által elmondottak érvényesülnek. Kicsi dolgokon is múlhatnak nagy dolgok, és ezek összeadódnak. Izgalmas lenne tudni, hogy engem ki irányít és hogyan mûködöm, de akkor a következõ kérdés az lenne, hogy mit teszek, mit tehetek, és mit kell tennem azért, hogy a világ egy kicsit jobb legyen. Bár nagyon ezoterikusan hangzik, nagyon érdekesek azok a törekvések, amikor kör-emailekben azt üzenik az ebben hívõ emberek, hogy egy adott idõpillanatban üljön le mindenki és gondoljon a világbékére vagy arra, hogy a Föld ne menjen tönkre. 
Ha ugyanis tíz millióan, vagy száz millióan mondják ugyanazt a mantrát, akkor igazzá válik. Ha ennek csak a szimbolikus jelentését veszem, akkor nagyon sok igazság van e mögött. Ha senki sem árt a másiknak, ha mindenki erõszakmentesen mûködik, és megpróbál a lehetõ legjobban és legtisztességesebben élni a saját közvetlen környezetében, akkor nem lenne szükség nagy koncepciókra, akkor a dolgok megoldódnának. Pillanatnyilag nem vagyok nagyon optimista ebben a tekintetben, de örülnék, ha valaki meggyõzne az ellenkezõérõl.
