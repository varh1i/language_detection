
 
Myriader av barn over hele verden - som her i Tokyo - feirer Halloween.
FOTO: AP Photo/Itsuo Inouye
2200 dømte sexforbrytere i delstaten New Jersey har fått denne ordren, ifølge nyhetsbyrået AP.
Mennene må holde seg i sitt eget hjem fra klokken 19 lokal tid mandag kveld, når feiringen starter. De får ikke forlate boligen før neste dag. Hvis de selv har barn, får de heller ikke følge dem rundt på jakt etter knask - og de får heller ikke åpne døren hvis barn ringer på.
Myndighetene sier ordren er en tillemping av den såkalte "Megan's law" - en rekke lover for sexforbrytere som ble vedtatt i flere delstater etter at 7 år gamle Megan Kanka ble voldtatt og drept av en tidligere dømt sexforbryter for ti år siden.
Det er denne loven som blant annet pålegger sexforbrytere flere steder å registrere seg hos politiet når de flytter - og å varsle sine nye naboer om sitt rulleblad.
Advokat John S. Furlong sier til AP at han allerede har fått klager på vedtaket fra flere av sine klienter, men at delstaten har myndighet til å innføre et slikt portforbud.
- Mitt syn er at dette er urettferdig, dyrt og intetsigende. Det er bare dumt. Ingen kommer til å være tryggere. Det eneste formålet med dette er at noen mennesker får misbrukt sin makt - fordi de kan, sier han.
Over seksti tilsynsførere og et antall politimenn skal gjennomføre stikkprøver for å sjekke at forbudet blir overholdt.
 
 Tips en venn Skriv ut  Bli abonnent 
  
 Søk i våre artikler
