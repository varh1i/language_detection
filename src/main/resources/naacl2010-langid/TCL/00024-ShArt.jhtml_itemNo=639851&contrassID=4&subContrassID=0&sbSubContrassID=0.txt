
חברת הנדל"ן הבורסאית מהדרין, שהשליטה בה נחלקת בין קבוצת אי.די.בי לחברה הביטוח הפניקס, דיווחה הבוקר כי העניקה אופציה למינהל מקרקעי ישראל לרכישת שטח בחולות אשקלון המיועד למתפני גוש קטיף. מדובר בשטח בגודל של כ-1,300 דונם, עליו תקבל מהדרין ממינהל מקרקעי ישראל כ-59.8 מיליון שקל. אם תושלם העסקה, תרשום מהדרין רווח הון של כ-25 אלף שקל לכל דונם שיימכר למינהל, ובסך הכל רווח של 32.5 מיליון שקל במידה שהמנהל ירכוש את כל הקרקעות. יו"ר מהדרין הוא יונתן בשיא, שבחצי השנה האחרונה מוכר יותר בכובעו האחר, יו"ר מינהלת סל"ע, המינהלת המיוחדת שהוקמה במשרד ראש הממשלה לטיפול במפוני עזה.
