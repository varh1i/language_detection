Tycker egentligen alla folkpartister om Alliansen? Frågan infinner sig när man läser Göran Thomte och Robert Hörnqvists debattinlägg i GT 17/9.
Likt Don Quijote och hans trogne vapendragare Sancho Panza drar de bägge folkpartistiska riddarna i sina skinande rustningar ut i strid mot världens ondska och orättvisor. Men snälla herrarna, det är inte allianssystrarna och bröderna inom moderaterna som är väderkvarnarna - huvudfienden finns på annat håll!
Viftandes med de blanka svärden ironiserar debattörerna över de "nya moderaterna" och det negativa i att partiet under ny ledning nyanserat bilden på hur en bra moderat politik ska bedrivas.
Att ett politiskt parti modifierar, moderniserar och förändrar sin politik är bara en naturlig anpassning till en komplex verklighet och ett sundhetstecken. Det borde fler partier tänka på.
