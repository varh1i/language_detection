
BALAKOT, Pakistan Umaabot na sa 18,000- katao ang nasawi sa itinu-turing na pinakamalakas na lindol na yumanig sa tat-long bansa sa South Asia at inaasahang tataas pa ang bilang ng mga casualty at sugatan habang nagsasaga-wa ng search and rescue operations.
Nagbabala si Pakistani military spokesman Major Gen. Shaukat Sultan na tataas pa ang bilang ng mga namatay mula sa lindol na naganap noong Sabado at nakapagtala ng 7.6 magni-tude sa Richter Scale.
"It is the biggest ever disaster in the history of Pakistan," pahayag ni Sul-tan na umapela para sa ma-lawakang international aid.
Bukod sa Pakistan, sinalanta rin ng lindol ang mga katabing bansa nito na India at Afghanistan
Maraming lugar sa Pakistan ang nawasak sa lindol na nagdulot din ng landslides kaya nahihirapan ang mga rescuers na makapunta sa mga sinalanta nito.
Sa India, iniulat ng mga awtoridad na nakapagtala ng 360-kataong namatay habang 850 ang sugatan habang sa Afghanistan ay isa pa lamang ang iniulat na nasawi.
Pinangangambahan naman na daan-daang mga kabataan ang nasawi sa mga paaralan sa Balakot na gumuho dahil sa pagyanig ng lupa katulad ng pagguho ng mga gusali sa Islamabad, ang kabisera ng Pakistan.
"All the children from our village went to Balakot and none of them have come back," ayon kay Abdul Rashid, isang local official sa Shawal village. Batay umano sa kanilang nabalitaan, nalibing ang mga kabataan sa mga gumuhong eskuwelahan.
Samantala, inatasan kahapon ng Malacañang ang Department of Foreign Affairs na alamin at tulungan kung may Filipino nationals na nasugatan o nasawi sa malakas na lindol na yumanig sa Afghanistan, Pakistan at India.
