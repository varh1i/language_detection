
Tarja Turunen palaa pian Suomeen kertomaan tulevaisuudestaan. 
Myöhään eilen illalla Buenos Airesista tavoitettu laulaja Tarja Turunen kertoo Iltalehdelle, että eroa Nightwishista voi verrata ihmissuhteiden suuriin muutoksiin. Laulaja ei kuitenkaan lähde syyttelemään tilanteesta ketään.
- Jokainen ihminen varmasti ymmärtää, että ei ole olemassa yhtä ainoaa totuutta. Tämä tilanne on verrattavissa avioeroon, Turunen kertoo.
Hän saapuu Suomeen pitääkseen lehdistötilaisuuden Helsingissä 11. marraskuuta.
- En yritä saada ihmisiä puolelleni enkä ketään vastaan. Aion keskustella omista tulevaisuuden suunnitelmistani, Turunen kertoo.
- En käytä tilaisuutta aseena tai vastaiskuna ketään vastaan.
Lisää aiheesta torstain Iltalehdessä
Sopisiko Tarja sopraanoksi?
"Keskinkertaisuus Kiteeltä"
