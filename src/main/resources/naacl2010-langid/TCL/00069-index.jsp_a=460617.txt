Lördagen 8 oktober svarade Sveriges största oljebolag Preem, på min artikel om de thailändska byggnadsarbetarna som inte fick avtalsenliga löner vid bygget av Preems raffinaderi i Lysekil.
Det verkar inte som att Preem förstått kritiken utan fortsätter att ducka och naivt jobba på som inget hänt. 
Först, för att undvika missförstånd, vill jag göra ett klargörande:
I min artikel riktar jag inte kritik mot Preems sätt att lösa den akuta kris företaget hamnade i när det visade sig att de thailändska byggnadsarbetarna bara fick runt 5 000 kronor i månadslön.
