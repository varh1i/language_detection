Feministiskt initiativs Tiina Rosenberg är hotad till livet.
Hon är hotad till livet eftersom någon eller några inte gillar hennes åsikter.
Det gör inte jag heller.
Men jag är beredd att slåss med alla upptänkliga medel för Tiinas rätt:
att säga vad hon tycker.
att hålla vilka möten hon vill.
att röra sig fritt utan hot.
att företräda sitt parti när som helst, var som helst.
Det här borde vara självklarheter i ett land som Sverige men det är inte det.
Hat och hot mot politiker är som ohyra på samhällskroppen. Den äter sig in och växer och sprider sig.
Det värsta som kan hända är att vi vänjer oss och kliar oss lite diskret då och då.
