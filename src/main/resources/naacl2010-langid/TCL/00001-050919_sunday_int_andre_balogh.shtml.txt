Vasárnapi Interjúnk legutóbbi vendége Prof. André Balogh, azaz Balogh Endre professzor, a nagy tekintélyû Imperial College London ûr- és atmoszférakutatási csoportjának vezetõje volt. 
BBC: Szinte véletlenül fedeztük fel Önt, mikor a Discovery ûrsiklóval kapcsolatos tudósításokat néztük a televízióban, s a képernyõn magyar név tûnt fel. Ilyen alkalmak után sokan érdeklõdnek Ön után?
Balogh Endre: Mint magyar, nem nagy az érdeklõdés irántam, de ha valami nem sikerül, vagy valami veszélyes történik az ûrben, a média meghív, hogy megkérdezzék a véleményem, hogy megmagyarázzam a történteket.
BBC: Sokakat érdekel, meddig repül még ez az ûrsikló.
Balogh Endre: Sajnos az ûrsiklók korszakának vége fele érkezünk, már csak három van, mind a három ugyanazzal a régi berendezéssel. Szolgálhatnának még pár évet, de egyre veszélyesebbek, így hamarosan véget ér az ûrsiklóprogram.
BBC: Hogyan lett Önbõl Professor André Balogh?
Balogh Endre: 1956-ban, tizenévesként elhagytam Magyarországot, Franciaországba kerültem, ott nyolc évet töltöttem, befejeztem a középiskolát, az egyetemet, majd London követjezett. Elõször, mint sokan mások, ideiglenes jöttem ide, elvileg két évre ösztöndíjjal, már akkor is az Imperial College-ba. Ez volt az elsõ európai egyetem, ami gyakorlatban is foglalkozott az ûrkutatással. Hirtelen élre törtek, s érdekelt, hogy hozzájuk kapcsolódjak, végül itt ragadtam.
Az ûrkutatással való foglalkozás nem merült fel bennem túl korán, de mikor fellõtték az elsõ Szputnyikot, megragadott a lehetõség, hogy új tudományos ág kezdõdik, szerettem volna minél hamarabb bekapcsolódni, de várnom kellett tanulmányaim befejeztéig.
BBC: Ûrhajós szeretett volna lenni, vagy a kutatás érdekelte?
Balogh Endre: Valószínûleg soha nem akartam igazán ûrhajós lenni. Sokakat ismerek közülük, borzasztóan tisztelem õket, általában rendkívüliek, úgy intellektuálisan, mint fizikailag, mindenek ellenére úgy éreztem, szükségszerûen ez az én hivatásom.
A nyolcvanas években tíz évig részt vettem egy munkacsoportban, ahol azon dolgoztunk, az ûrhajósok mit, hogyan csináljanak, milyen kutatásokat végezzenek. Ott ismertem meg a két elsõ európai ûrhajóst, Ulf Merboldot és Wubbo Ockelst, ugyanis õk adtak tanácsot nekünk, mik a fenti munkamódszerek. Emlékszem, mikor idõbeosztásukat próbáltuk 8 órás rendszerre hangolni, Ulf azt mondta, dehogyis, tizennégy órát dolgozunk, úgysincs mást csinálni.
De az ûrhajós, akit a legjobban ismerek John Philips, amerikai ûrhajós, aki jelenleg a Nemzetközi Úrállomáson van, s annak idején ugyanazon a tudományos témán dolgozott kutatóként, mint én. Rendes, kedves, kivételes ember, tudósmunkája elõtt az Egyesült Államok haditengerészeténél szolgált vadászpilótaként, ebbõl lett tudós, majd ûrhajós. 
BBC: A hatvanas évek vége felé részt vett a HEOS 1 ûrszonda felbocsátásában, ennek nyomán felépített egy háromteleszkópos, alacsony energiájú protonspektrométert. Mire volt jó ez a futurisztikus hangzású mûszer?
Balogh Endre: Ez volt az elsõ ûrmisszió, amiben részt vettem, s ez volt az elsõ olyan európai szonda, ami elhagyta a Föld közvetlen közelét, s a bolygók közötti térben végzett méréseket. Erre készítettem a mûszert, a bolygóközötti térnek speciális tulajdonságai vannak, ennek részei azok az energikus részecskék, amik a Föld közelébe érnek a Naptól, ezeket tanulmányoztuk a mûszerrel.
BBC: Saját kezével készítette, vagy megtervezte, és más hozta létre?
Balogh Endre: Mikor fiatalabb voltam, saját kezemmel építettem a mûszereket, így volt ez a HEOS 1 korában is, a hatvanas évek végéig. A hetvenes években már félig másokra kellett bízni a megvalósítás nagy részét. Késõbb a mûszerek egyre bonyolultabbá váltak, már csak a lényeges mûködési tervezést dolgoztam ki, s felügyeltem a csoportot, ami megvalósította a terveket.
BBC: A mostani közvetítéseket nézve az lehetett az ember benyomása, lám-lám, azért az ûrkutatás még mindig nem csúcstechnológia, van, amit kézzel kell elvégezni. Ez valóban így van, vagy ritkaság, ami történt?
Balogh Endre: Akár tudományos mûszert építünk, akár az ûrállomáson dolgozunk, sokat számít az ember. A laboratóriumban, mikor a mûszert építjük, fontos az ember hozzájárulása; majd mikor fellõjük, a kezelése is a Földrõl az emberektõl függ. Sok minden automatizált, de nem úgy, hogy ne legyen fölötte emberi intelligencia.
BBC: A közelmúltbeli Mars-expedíciók mintha bizonyítanák, jó lenne, ha ember utaznak oda, így talán kiderült volna, mi romlott el, korrigálni lehetett volna. Jó ötlet volt ember nélküli missziót küldeni, vagy ki kellett volna várni, míg képesek vagyunk összehozni, hogy emberek is odautazzanak?
Balogh Endre: Meg vagyok gyõzõdve róla, hogy ez a közeljövõben nem lehetséges, még legalább egy generáció, de lehet, hogy kettõ is kell hozzá. Mindent meg tudunk csinálni távolból felügyelt robotikus módszerekkel. Mikor gond volt a Mars szondákkal, a probléma az volt, hogy nem voltak elég jól mûszerezve ahhoz, hogy megtudjuk, hogy viselkednek ott, mi történik, mikor elromlanak. Ezt persze nem lehet megakadályozni, de a lényeg, hogy megértsük a történéseket.
BBC: Egy sor kutatási programban vesz részt, ezek egyike a Rosetta üstökös találkozási program…
Balogh Endre: Érdekes célcsoport, egyrészt látványosak, de tudományos szempontból is nagyon fontosak. Úgy véljük, a Naprendszer alapanyagának primitív módját tartalmazzák, s ezt az anyagot szeretnénk tanulmányozni. Gyorsan repülnek, igyekszünk elkapni õket. Volt már pár szonda, aminek sikerült elrepülni mellettük, olyan azonban még nem, ami megállt, körülrepülte, és még egy szondát is küldött volna a felszínére. Ez a Rosetta-misszió. Sajnos várni kell rá, csak 2014-15-ben ér majd az üstököshöz. A kilövés másfél évvel ezelõtt történt meg, de a program koncepciója legalább húsz éves. Az ûrkutatásban fontos a hosszú élet és a kitartás.
BBC: Hogy lehet türelemmel bírni egy olyan korban, mikor minden információt pillanatok alatt meg tudunk kapni, az emberek megszokták, hogy nem tudnak várni?
Balogh Endre: Ha van türelmünk, megépítünk egy szondát, megépítjük a mûszereket, elküldjük, és valamikor elkezdjük kapni az eredményeket. Közben várunk, és már építjük a következõ generációt.
BBC: Egy másik szakterülete a mágneses jelenségek vizsgálata. Mirõl van szó pontosan? 
Balogh Endre: A Föld mágneses tere környezetünk fontos része. Van, mikor irányt mutatva segít messzire jutni, de a tér nem olyan egyenletes, mint ahogy azt az iránytû mutatja. Nagy változások történnek minden nap, napkitörésekkor ezek különösen erõsek, olyannyira, hogy a Föld mágneses terének iránya komolyan meg tud változni. Napkitörések után a vándormadarak például könnyen eltévednek, mert a mágnesességet követik. 
BBC: Egyesek azt állítják, mindez olyannyira változik, hogy a mágnesesség akár meg is szûnhet. Igaz ez?
Balogh Endre: Évente többször változik, évszázadok, évezredek alatt még többet. A múltban többször megváltozott a Föld mágneses terének iránya. Ami észak volt, dél lett, néhány tízezer év múlva újra észak. A közbeesõ idõben, mikor se észak, se dél nem volt, tényleg sokkal kisebb volt a mágneses tér, mint most, ennek következménye pedig, hogy a napsugárzás és a napkitörés azon részei ellen, amik komoly károkat okozhatnak, nincs semmi védelem, hisz a mágneses tér pajzsot alkot a Föld körül. 
BBC: Hogyan lehet védekezni az ilyesmi ellen, erre is tudnak gyógyírt kínálni?
Balogh Endre: Pillanatnyilag nincs rá védekezés, ha ez megtörténik, el kell fogadni, hogy megszûnik a pajzs. Ez valószínûleg bekövetkezik, nem tudjuk azt sem, milyen hamar, bár sokan azt mondják, mikor vizsgálják, mi történt a múltban, hogy hamarosan. Ez persze azt jelenti, hogy a következõ százezer vagy ötezer évben. Elõször a mágneses tér csökkenni kezd, de ez nem egyik napról a másikra, hanem egyik évrõl a másikra lesz észrevehetõ. Az akkori tudósok majd azt mondják, ideje kidolgozni valami védekezési módot, és lesz néhány generációnyi idejük a megvalósításra is.
BBC: Ez különösen annak fényében érdekes, hogy hatalmas pusztítást végzett a Katrina hurrikán, mintegy jelezve, eljöhet az idõ, mikor bolygónk lakhatatlanná válik. Felkészülhet erre az emberiség?
Balogh Endre: Mikor a Föld lakhatatlanná válik, valahova el kell menni, ha túl akarjuk élni. Újságolvasó emberként nincs sok bizalmam benne, hogy az emberiség ki tud dolgozni valamit arra, hogy megmentse magát, de lesz több generációnyi idõ, mikor a veszély annyira éles lesz, hogy esetleg lehet tenni valamit. A baj, hogy a Naprendszerben nincs olyan bolygó, ami szívesen fogadna bennünket, mert a körülmények lakhatatlanná teszik azokat. Tervek vannak, hogy a Holdra, Marsra kolóniát szervezzenek, de ez korlátolt lehetõség.
BBC: Olyan világban élünk, ahol mindennel el kell számolni, miért költjük erre a pénzt, miért jó ez nekünk, milyen hasznunk lesz belõle. Az ûrkutatásnak a nagyon közeli perspektívában nem látható haszna. Hogy tudják megvédeni foglalkozásukat az Önhöz hasonló tudósok?
Balogh Endre: Hogy mire költjük a pénzt, nehéz kérdés. Az ûrkutatás legelején kezdõdött az ûrtevékenységek azon része, amit mindnyájan mindennapiként kezelünk, a televízió-csatornákat sugárzó mûbolygók, az idõjárás-figyelõ, helyzet-meghatározó mûbolygók mind annak köszönhetõk, hogy az ötvenes-hatvanas években tudományággá vált az ûrkutatás. A folyamat nem állt meg, foglalkozunk például azzal, Hogy a Napnak milyen hatása van a Földre. A legkézenfekvõbbeket tudjuk, olyanról is hallottunk, hogy ózonlyuk, amit a tudósok fedeztek fel a mûbolygókon keresztül. A Föld szoros kapcsolatban van környezetével, ezen a közeli ûrkörnyezetet értem, s mindaddig, míg ezt nem ismerjük kellõképpen, a kutatást folytatni kell.
Másrészt mire jó, hogy embereket küldünk az ûrbe? Tudományos szempontból nem érdemes megvédeni, vannak technológiai okok és magyarázatok, de érzésem szerint ez elsõsorban presztízskérdés. Érdekel bennünket az ûrhajósok sorsa, mert úgy érezzük, õk azok, akik meghódítják az ûrt a mi nevünkben, s hogy ezért fizetünk, elfogadjuk.
BBC: Úgy tudom, nyugdíjba készül…
Balogh Endre: Igen, hamarosan, de ez meglehetõsen aktív nyugdíjnak tûnik. Maradok az Imperial College-ban részmunkaidõben, ez alkalmat ad rá, hogy azzal foglalkozzak, ami igazán érdekel. Egy másik állást is elfoglalok részidõben, Bernben, a Nemzetközi Ûrtudományos Intézetnek leszek egyik igazgatója. El leszek foglalva…
BBC: Van valami, amit szeretne, ha még az életében megvalósulna?
Balogh Endre: Az ûrtevékenységek legnehezebb része az ûrbe jutni. Minden más aránylag könnyen megoldható. Jelenleg nagy rakéták töltik be ezt a funkciót tele drága és veszélyes üzemanyaggal. Jó lenne, ha megérném, valaki felfedez valamit, ami az ûrbejutást olcsóbbá és biztonságosabbá teszi.
