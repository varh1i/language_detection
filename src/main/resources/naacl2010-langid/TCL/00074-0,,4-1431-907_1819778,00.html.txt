IS julle net so mooi soos die ander paartjies in Die Burger en Canal Walk se kompetisie Bruidspaar van die Jaar 2005? Skryf dan onmiddellik in deur die skakel onder aan hierdie blad te volg. 
Ná 18 jaar dat die kompetisie net vir bruide was, kry bruidegomme nou ook die geleentheid om te wys hoe hul mooiste dag gelyk het, nou weliswaar nie alleen nie, maar sy aan sy met hul geliefde. 
Daar is reuse-pryse, waaronder 'n tweede wittebroodsreis van Southern Sun in die Seychelle, op die spel vir die wenners. Só werk dit: Paartjies wat tussen 1 Januarie en 31 Desember 2005 trou, mag deelneem. Slegs eerste huwelike kwalifiseer. 
Ons wag nou inskrywings vir die volgende ronde in. Die sluitingsdatum vir die volgende ronde is 18 November, maar inskrywings wat later ontvang word, kom vir die ronde daarna in aanmerking. Foto's van die vyf finalispaartjies in die agste ronde verskyn op 23 November in Leefstyl. 
Lesers kan dan inbel en vir hul gunsteling-paartjie stem. Daar is altesame 11 rondes in die kompetisie. Die vyf ronde-finaliste se foto's verskyn altyd op die voorlaaste Woensdag van die maand in Leefstyl. Die sluitingsdatum vir elke ronde is altyd die Vrydag voor die voorlaaste Woensdag. (Maar inskrywings wat later ontvang word, kom eenvoudig vir die volgende ronde in aanmerking.) 
Die finale sluitingsdatum vir die kompetisie is 15 Januarie 2006. Maar hoe gouer julle inskryf, hoe beter. 
