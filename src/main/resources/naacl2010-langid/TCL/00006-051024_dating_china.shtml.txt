चीन में अविवाहित महिलाओं और पुरुषों को अपने साथियों से मिलाने के लिए सामूहिक 'स्पीड डेटिंग' का कार्यक्रम आयोजित किया गया है जिसमें 5000 लोगों ने भाग लिया.
चीनी समाचार माध्यमों के अनुसार इस शनिवार और रविवार को महिलाएँ और पुरुष शंघई पार्क में इस कार्यक्रम के लिए एकत्र हुए.
शुरुआत में ही हर भाग लेने वाले को गुलाब का एक फूल दिया गया ताकि वह उसे अपने 'सही' साथी को दे सके.
एक आयोजक के अनुसार, "यदि किसी को उस सही व्यक्ति के सामने जाने से हिचकिचाहट हो तो, उसके लिए संदेशवाहक भी उपलब्ध था.
भाग लेने वाले पुरुषों और महिलाओं की उम्र 20 से 45 साल के बीच होनी ज़रूरी थी और कॉलिज की पढ़ाई की होनी भी आवश्यक थी.
स्पीड डेटिंग में भाग लेने वाली 23 वर्षीय बैंक क्लर्क हैन्नी क्षु ने कहा कि उन्हें तो बहुत मज़ा आया.
उनका कहना था, "ऐसे कार्यक्रम से अपना साथी ढ़ूँढ़ना आसान हो जाता है और बहुत कम समय में आप कई लोगों से मिल सकते हैं."
लेकिन चीन में कई अविवाहित लोग अपने काम में इतने व्यस्त हैं कि उन्हें ऐसे कार्यक्रम में जाने का समय भी नहीं है.
यू सुई इस कार्यक्रम में इसलिए गई थीं कि वे 'उचित पुरुषों' की तस्वीरें अपनी 32 वर्षीय बेटी को दिखा सकें ताकि वे अपना साथी चुन सकें.
