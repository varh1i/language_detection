په افغانستان کې د امريکايي پو ځيانو د ناوړه چلند په اړه ، نوې پلټني داسې مهال پېل شوې دي چې د د ځينو خبرې رسنيو د راپورونو تر مخه ،امريکايي پو ځيانو د افغانستان په سويل کې د مخالفو جنگيا ليو دوه مړي سوځولي دي . 
دغه پېښه ، په افغانستان کې تر پارلمانې ټاکنو څخه دمخه ، هغه مهال رامېنځته شوه چى د يوۀ کمېن په ترڅ کې يو امريکايي پو ځي او دوه مخالف اورپکې ووژل شول . 
ديوۀ امريکايي پو ځي له خولې ويل شوي چې دمخالفو اورپکو دغه مړي تر ٢٤ ساعته په ازاده هوا کې پراته وو او گواکې د روغتيايي لاملونو له کبله يې وسوځول .
خو دا له مخالفو جنگياليو سره د چلند په اړه د ژنيو د تړونونو ښکاره تر پښو لاندې کول او د خلکو د عقيدو او باورونو سپکاوى دى .
په افغانستان کې دامريکا د ٧٦-مې قطعې قوماندان ، جنرال جاسون کمېېا وايې که پر چا د ناوړه چلند ، د پېښو د تر سره کېدو تورونه سپين شي نو د دۀ په وېنا به د هغو په وړاندې د پو ځي ېو نفورم د قانون تر مخه ، گام پورته شي .
په همدې ترڅ کې د ولسمشر کرزي وياند کريم رحيمي بي بي سي ته وويل چې افغان حکومت هم په دې اړه خپلې پلټنې پيل کړي دي .
د ولسمشر کرزي وياند زياته کړه چې د دوى دريځ تل دا وو او دى چې د هيچا مړي ته بايد سپکاوى ونه شي .
