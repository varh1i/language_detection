
WASHINGTON. - Die orkaan Wilma het minstens 7 lewens in Florida geëis en "van kus tot kus" erge skade aangerig.
AP berig sowat 6 miljoen mense in Florida was gister nog sonder krag nadat Wilma vroeg Maandag as 'n kategorie 3-orkaan in die suidweste van die staat aan wal gekom het. Die orkaan se oog het oor die hele breedte van die staat beweeg en in die noordweste van Florida weer na die Atlantiese Oseaan teruggekeer.
Sowat 30 000 toeriste, die meeste van hulle Amerikaners, het gister steeds gespook om Cancun en Cozumel in Mexico te verlaat nadat dié gewilde vakansiebestemmings erg onder Wilma deurgeloop het. 
In Key West in Florida is sowat 60% van alle huise oorstroom. Baie ander huise in die suidweste van die staat is verwoes deur bome, en hele karavaanparke is weggevee. - (Deon Lamprecht)
