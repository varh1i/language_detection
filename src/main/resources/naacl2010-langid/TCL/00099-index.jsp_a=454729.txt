Jakten var i full gång redan för tre år sedan.
Men villebråden, de sjuka, blev identifierade på ett bättre sätt.
Jakthistorierna började vandra från mun till mun.
I en så kallad budgetreservation 2002 skrev de fyra borgerliga partierna, det var innan de var en allians, att de var eniga om att förändrade värderingar och fusk är en del av förklaringen till de ökade sjukskrivningarna.
Regeringen jobbade också febrilt. Arbetslivsminister Hans Karlsson drev igenom förslaget att tvinga arbetsgivarna att betala när de anställda blev sjuka.
Klappjakten fortsatte. I en tv-intervju sa samme minister att läkarnas och vårdcentralernas roll i sjukskrivningsprocessen kan bli dramatiskt mycket bättre.
