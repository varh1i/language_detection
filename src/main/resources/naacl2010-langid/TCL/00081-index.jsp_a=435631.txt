Regeringens tillfälliga jobbsatsning inom den offentliga sektorn stjälper mer än den hjälper.
Långsiktiga lösningar och förenklade rutiner för småföretagare är i stället receptet för fler jobb.
Småföretagare spelar en viktig roll i Sveriges fortsatta utveckling mot ett hållbart ekonomiskt samhälle. De bär på mycket kunskap. De satsar ofta helt och fullt på sin affärsidé.
De är hjältar i mångt och mycket.
Tyvärr får de inte alltid den uppskattning och hjälp de förtjänar. Speciellt inte av den nuvarande socialdemokratiska regeringen som säger sig vilja skapa nya jobb, men i stället skapar krångliga regler och sjuklöneansvar för företagare.
Det är djupt oroande.
Det skapas inte fler jobb genom att inrätta en 
b-arbetsmarknad, med tillfälliga jobb inom den offentliga sektorn.
I stället leder troligen regeringens så kallade jobbpaket till att människor som står utanför arbetsmarknaden blir än mer utpekade som förlorare. Alltså tvärt emot alla intentioner.
