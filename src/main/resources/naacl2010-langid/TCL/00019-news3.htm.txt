
Matapos ang ilang beses na pagkadiskaril sa tangkang implementasyon ng OBR, pinal nang inanunsyo ng ahensya ang pagsisimula ng programa kung saan inaasahang magiging organisado na umano ang pagdidispatya o pamamasada ng bawat bus sa EDSA na makababawas naman ng trapiko sa pamamasada ng mga bus.
Tiniyak ni MMDA General Manager Robert Nacianceno na handa na ang 1,700 lehitimong mga pampasaherong bus sa nasabing sistema matapos makapagrehistro sa MMDA.
Binalaan naman kahapon ng Land Transportation Franchising and Regulatory Board (LTFRB) ang mga bus operators na hindi mangingiming suspendihin ng tanggapan ang kanilang mga prangkisa kung mahuhuling bibiyahe sa labas ng kanilang mga ruta ngayong Undas.
