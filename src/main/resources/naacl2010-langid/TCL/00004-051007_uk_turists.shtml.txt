Официјални бројки покажуваат дека странските туристи не ја намалиле својата посета на Велика Британија поради бомбашките напади во Лондон од месец јули. 
Бројот на странски посетители во август изнесувал три милиони и двесте и педесет илјади, што е нешто повеќе од истиот месец пред една година.За петнаесет проценти е зголемен само бројот на луѓето кои допатувале од Северна Америка. 
Британската туристичка индустрија беше загрижена дека нападите ќе ги одвратат посетителите. 
Тоа беше и една од причините поради кои кралицата Елизабета втора и дозволи на една американска телевизиска станица два дена да ја емитува својата утринска програма во живо од нејзината кралска резиденција. 
Но бројките на Државното биро за статистика покажуваат дека значително е намален бројот на домашни туристи кои го посетуваат Лондон.
