Qırğızıstan paytaxtında yüzlərlə etirazçı üçüncü gündür ki, parlament binasının qarşısına toplaşaraq baş nazir Feliks Kulovun istefasını tələb edir. 
Xatırladırıq ki, etirazçılar həbsxanaya baş çəkərkən məhbuslar tərəfindən əvvəlcə girov götürülərək sonra öldürülmüş millət vəkili Tınışbek Akmatbayev ölümünü məhz cənab Kulovdan görürlər.
Beləliklə, hakimiyyətə "lalə" inqilabı nəticəsində gəlmiş hökumət çətin günlərini yaşayır. Maraqlıdır ki, həbsxanaya baş çəkmiş millət vəkili Akmadbayevin özü də silahlı olub və bir-sıra məhbuslarla kobud danışıb. Etirazçılara rəhbərlik edənlərdən biri də elə millət vəkili Akmadbayevin qardaşı Ruzbekdir. Qardaşının ölümündə baş naziri məhz o, günahlandırır. 
Ruzbek Akmadbayevin Qırğızıstanın kriminal aləmi ilə əlaqədə olduğu söylənir və hazırda onun anti-korrupsiya rəsmilərindən birinin qətli ilə bağlı məhkəmə gözləyir. 
Qırğızıstan parlamenti dünən toplaşaraq yaranmış vəziyyəti müzakirə etməli idi, lakin kvorum olmadığı üçün iclas bugünə keçirilib. 
