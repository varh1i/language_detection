
Ayon sa mga kumpanya ng langis, pumatak na sa $515 per metric tons ang presyo ng LPG mula sa dating $463 at kung kukuwentahin umano ay magkakaroon ng P4.72 increase kada kilogram sa presyo nito sa local na pamilihan.
Gayunpaman, upang hindi lubos na maging pabigat, sinabi ng mga kumpanya ng langis na gagawing staggered o tingi-tingi ang gagawing adjustment.
Samantala, inihayag naman ng Department of Energy na hindi pa tapos ang nagaganap na oil price hike.
Ayon kay Energy Undersecretary Peter Anthony Abaya, sa katunayan pagpasok ng buwan ng Oktubre ay panibagong pagtataas ang magaganap bagama't hindi naman nito tinukoy kung magkano ang kabuuang itataas sa presyo ng langis.
