«Φέρτε τα πουλερικά σας απόψε στην πλατεία για να τα σφάξουμε» ήταν η εντολή που ακουγόταν από τα μεγάφωνα έξω από το δημοτικό μέγαρο.
«Αν δεν συμμορφωθείτε, μπορεί να καταδικασθείτε σε 6μηνη φυλάκιση.»
Η απειλή αυτή δεν παραξένεψε κανέναη Κιζίκσα του Μπαλίκεσιρ στη δυτική Τουρκία είχε γίνει ήδη γνωστή, γιατί εδώ παρουσιάστηκε το πρώτο κρούσμα της γρίπης των πτηνών.
Πάνω από 5.000 πουλερικά έχουν θανατωθεί μέχρι στιγμήςσε μία περιοχή της Τουρκίας που έχει μεγάλη παραγωγή πουλερικών.
Οικονομική καταστροφή
Ο Μεχμέτ Εκσέν λέει πως ήξερε ότι κάτι περίεργο συνέβαινε όταν αρρώστησαν 50 από τις γαλοπούλες που έτρεφε και πέθαναν την προπερασμένη Δευτέρα. ’λλες 100 πέθαναν την επομένη.
«Νόμισα πως είχαν πάθει δηλητηρίαση στην αρχή και τις έδωσα έτσι κάτι γιαυτό το σκοπό», εξηγεί ο Μεχμέτ.
«Πούλησα το διαμέρισμα που είχα κι επένδυσα το μέλλον της οικογένειάς μου στην επιχείρηση αυτή», συνεχίζει ο Μεχμέτ. «Τώρα, αναποδογύρισαν τα πάντα. Ξόφλησα.»
Δείγματα από τις γαλοπούλες του Μεχμέτ επιβεβαίωσαν την παρουσία του υπότυπου Η5 του ιού της γρίπης. Ειδικοί στη Βρετανία προσπαθούν τώρα να διαπιστώσουν εάν πρόκειται για τον Η5Ν1, τον τύπος δηλ. του ιού που είναι γνωστό ότι μπορεί να προκαλέσει τον θάνατο στον άνθρωπο.
Αποδημητικά πουλιά
Οι επιστήμονες στην Τουρκία υποπτεύονται πως οι γαλοπούλες του Μεχμέτ προσβλήθηκαν από πουλιά που είχαν έλθει στην περιοχή από τη Ρωσία.
Βοσκούσαν ελεύθερα σε μία περιοχή που βρίσκεται κοντά στο Εθνικό Πάρκο του Παραδείσου των Πουλιών που αποτελεί πέρασμα πολλών αποδημητικών πουλιών.
«Έχασα οικονομίες 20 ετών όταν έθαψαν τα πουλιά μου», λέρει ο Σίτκι. «Δεν έχω ιδέα τι θα κάνω τώρα.»
Ο Σίτκι, όπως και πολλοί άλλοι στην Κιζίκσα, δεν είναι καθόλου σίγουροι πως υπάρχει στην περιοχή γρίπη των πτηνών.
«Κανένα άλλο πουλί δεν αρρώστησεμόνον οι γαλοπούλες του Μεχμέτ. Γιατί λοιπόν πρέπει να υποφέρουμε εμείς;» ρωτάει. 
Αλλά οι τοπικές αρχές είναι αποφασισμένες να λάβουν κάθε δυνατό μέτρο.
«Απολυμαίνουμε τα πάντα» εξηγεί ο δήμαρχος της πόλης, Εκρέμ Γκοκτούρκ.
«Όταν τελειώσει η σφαγή, θαπολυμάνουμε τη γη κι από αέρος. Αλλά όλα αυτά τα μέτρα είναι απλώς προληπτικά. Δεν υπάρχει κανένας λόγος ανησυχίας εδώ.»
Δυσπιστία
Ίσως γιαυτόν ακριβώς το λόγο δεν έχουν ληφθεί τα ίδια αυστηρά μέτρα παντού.
Υπάρχει μια ομάδα απολύμανσης στην είσοδο της πόλης, αλλά πολύ λίγα οχήματα έχουν απολυμανθεί.
Ο καθένας μπορεί να έχει πρόσβαση στην Κιζίκσαακόμη και στο πτηνοτροφείο που παρουσίασε προβλήματα. Βλέπεις ακόμη στους δρόμους κότες, πάπιες και χήνες να περιπλανώνται ελεύθερα. Αλλά ο αριθμός τους μειώνεται συνεχώς.
«Δεν θέλω να πάω φυλακή, γιαυτό είπα να φέρω τα πουλιά εδώ», λέει και ρίχνει τη σακούλα στο φορτηγό που θα τα πάει μαζί με τάλλα στο σφαγείο. 
«Έφαγα, όμως, κοτόπουλο απόψε» λέεισχεδόν αψήφιστα.
Κι οι περισσότεροι κάτοικοι της Κιζίκσα θα συμφωνήσουν μαζί του: κι αυτοί κοτόπουλο τρώνε. Κι αρνούνται να πιστέψουν πως υπάρχει η γρίπη των πτηνών στην περιοχή τους, παρά τα αποτελέσματα των εργαστηριακών εξετάσεων.
«Γιατί δεν πέθαναν άλλα πουλιά;» διερωτάται κάποιος και δεν κρύβει την οργή του. «Οι κότες μας δεν έχουν τίποτα και τις σκοτώνουν!»
Ένας άλλος επιμένει πως οι γαλοπούλες του Μεχμέτ προσβλήθηκαν, όχι από τη γρίπη των πτηνών, αλλά από μια νόσο που μεταδίδεται από τις μύγες. 
Δεν είχαν ανακοινωθεί ακόμη τα αποτελέσματα των εξετάσεων που γίνονταν στα ειδικά εργαστήρια της Αγγλίας.
Έτσι, μέχρι τότε, κυριαρχούσαν οι εκδοχές εκείνων που αμφισβητούν την παρουσία της γρίπης των πτηνών στην περιοχή αυτή της δυτικής Τουρκίας. 
Ο Μεχμέτ Εκσέν περίμενε, με πολλή νευρικότητα, ταποτελέσματα.
