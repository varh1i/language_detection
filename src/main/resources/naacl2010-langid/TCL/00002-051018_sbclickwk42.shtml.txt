ভারতের দক্ষিনের কর্নাটক রাজ্যের রাজধানী ব্যাঙ্গালোর কে এশিয়ার সিলিকন ভ্যালী বলা হয়ে থাকে। ভারতের পঞ্চম বৃহত্তম এ শহরে প্রায় ৬০ লক্ষ মানুষের বাস । ব্যাঙ্গালোর হলো এশিয়ার সবচেয়ে উন্নয়নশীল শহর গুলোর অন্যতম । আর এ উন্নয়নের অনেকটাই আসে তথ্য প্রযুক্তি খাত থেকে । 
আর এ তথ্য প্রযুক্তি খাতের উন্নয়নই শহরের অবকঠামোকে অপ্রতুল করে তুলেছে। গত বারো বছরে শহরের জনসংখ্যা বেড়েছে দশ গুণ। কিন্তু সে তুলনায় অবকাঠামো, পরিষেবা বাড়েনি এরকম অভিযোগ ঐ শিল্পের সাথে জড়িতদের ।
তথ্য প্রযুক্তি খাতে জড়িত অনেক পেশাজীবী বয়সে তরুন হলেও তাদের আয় অনেক ক্ষেত্রেই তাদের পিতার অবসরের আগ মুহূর্তের আয়ের থেকে বেশী বা সমান। 
আর অনেক সমাজ বিজ্ঞানী বলছেন এতে করে কেউ কেউ উদ্ধত আচরণ করে থাকতে পারে ।
অন্যদিকে তথ্য প্রযুক্তি খাতের জটিল কাজগুলো করার জন্য দক্ষ পেশাজীবীর অভাব দেখা দিয়েছে ।
ভারতে ই-বর্জ্য স্বাস্থ্য সমস্যার নতুন কারণ 
ই-বর্জ্যের কারণে ভারতের মনুষের রক্তে ক্ষতিকর রাসয়নিকের মাত্রা বাড়ছে । ভারতের ক্রমবর্ধমান অর্থনীতির কারণে সেখানে কম্পিউটার ব্যবহারের হার বেড়ে যাচ্ছে দ্রুত গতিতে। শুধুমাত্র এবছরে এখন পর্যন্ত এখন পর্যন্ত চল্লিশ হাজার নতুন কম্পিউটার আমদানী কর হয়েছে। এছাড়া পুরনো কম্পিউটার তো রয়েছেই ।
উন্নত বিশ্বে পুরনো কম্পিউটার বা অন্যান্য ইলেকট্রনিক্স বজ্য বৈজ্ঞানিক উপায়ে পরিশোধন করা হয়ে থাকে । কিন্তু যে দেশে এখনো অনেক লোক প্রতিদিন এক ডলারেরও কম আয়ে জীবিকা নির্বাহ করেন তাদের কাছে ই-বর্জ্য আয়ের নতুন এক উপায় ।
কিন্তু এতে করে মানুষের রক্তে ক্ষতিকর রাসয়নিকের মাত্রা বাড়তে শুরু করেছে । ভারতের অনেক হাসপাতালে রক্তে ক্ষতিকর রাসয়নিকের মাত্রা স্বাভাবিকের চেয়ে ১০ গুণ বেশী এমন রোগী পাওয়া গেছে। বিজ্ঞানীরা বলছেন রক্তে ক্ষতিকর রাসয়নিক সীসার মাত্রা ১০ মাইক্রোগ্রামের বেশী হলে শিশুদের বুদ্ধিমত্তার সূচক কমে যায় । 
