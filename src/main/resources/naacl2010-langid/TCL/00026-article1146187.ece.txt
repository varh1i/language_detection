
 
Ikke alle takler rushtrafikken på E18 like godt som Katrine Sand, som fylte bensin på Høvik i morges. Hun bruker vanligvis rundt en halv time hver dag for å sitte i kø.
FOTO: DAN P. NEEGAARD
 DIN MENING:
 Vurderer du å kjøre kollektivt for å slippe bilkøene? 
Send oss ditt synspunkt på sms, maks 250 tegn. Skriv AFTEN, mellomrom, din mening, og send til 1985. Pris pr. melding kr. 1. Eller e- post til aftenforum@aftenposten.no
 Les også
 Mobilbruk fører til tregere trafikk - 31.10.2005
 Her er de verste bilkøene - 31.10.2005
Høvik-kvinnen drar hjemmefra rundt klokken åtte hver morgen, med kurs for jobben på Kjeller. Hun bruker da vanligvis 45-50 minutter, mot 35 hvis det ikke er trafikk. Det samme gjentar seg når hun kjører hjem ved 17-tiden.
- Noen dager har jeg mulighet til å jobbe hjemmefra eller forskyve arbeidstiden. Så det går egentlig greit. Jeg synes tiden går fort de dagene jeg står i kø, sier Sand (34).
I dag var trafikken moderat forbi Hydro Texaco-stasjonen på Høvik der hun sto og fylte bensin like etter klokken åtte. I nabobilen satt samboeren Christian Gjersøe, på vei til jobb i sentrum. 
- Noen dager kjører vi sammen, andre kjører vi hver for oss. Vi har ambisjoner om å få det til halvparten av dagene. Det kommer litt an på om vi slutter samtidig, sier Sand, som er stipendiat ved Høyskolen i Akershus.
Å reise kollektivt er ikke noe alternativ. 
- Jeg har prøvd det, men endte opp med å bruke dobbelt så langt tid, sier hun.
Sand blir litt overrasket over at E18 er den strekningen i Oslo som har mest kø, for hun synes ofte det står vel så mye biler i kø langs E6 nord for Oslo når hun passerer der. I bilen pleier hun og samboeren sjelden å snakke i mobiltelefon. I stedet lytter de til radio eller snakker sammen. 
