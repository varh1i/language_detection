Ingrid Ekeroth var 62 år och hennes barnbarn Tilde elva månader när de manglades till döds av en rattfull bilist.
57-åringen som körde dömdes till fängelse i ett och ett halvt år av tingsrätten och sedan av hovrätten.
Eftersom riksåklagaren tyckte att straffet var för milt, han var inte ensam om det, överklagade han till Högsta domstolen som kom med sitt utslag i går: Domen står fast.
Priset för att döda en mormor och hennes lilla barnbarn är således överkomligt i konungariket Sverige.
Faktum är att den som funderar på att döda någon och vill komma undan med minsta möjliga straff enklast super sig full och sedan tar bilen och kör ihjäl den det gäller.
Jag säger inte att det är fel på Högsta domstolen.
