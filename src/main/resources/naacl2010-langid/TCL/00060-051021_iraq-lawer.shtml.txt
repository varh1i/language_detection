يو مدافع وکيل چې د مخکني عراقي ولسمشر صدام حسين د محاکمې په چاره کې ښکېل و، په بغداد کې تښتول شوى دى. 
نوموړى د څو ټوپکمارو له خوا د بغداد د ختيځ په يوه سيمه کې له خپل دفتر نه وايستل شو. 
پوليسو د تښتول شوي کس نوم سعدون الجنابي ښودلى دى.
ويل شوي چې نوموړى له صدام حسين سره د يوه بل گډ تورن عواد البندر مدافع وکيل و چې محاکمه يې وړمه ورځ پيل شوه. 
په يوه بله پېښه کې يو برتانوى خبريال چې د گارډين ورځپاڼې لپاره يې کارکاوه او په بغداد کې تښتول شوى و، روغ رمټ راخوشې شوى دى.
