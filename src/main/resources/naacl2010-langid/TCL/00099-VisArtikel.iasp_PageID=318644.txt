En mand, der var på besøg i et hus på Alkmaar Alle 33 i Dragør, blev tirsdag aften såret, da ukendte gerningsmænd fyrede et haglgevær af mod ham. Det skriver Ritzau.
De to mænd dukkede op ved 23-tiden og forlangte at komme ind i huset. Offeret smækkede døren i, hvilket fik gerningsmændene til at affyre haglgeværet gennem døren.
Manden blev overfladisk på armen. Både han og de to kvinder, der bor på adressen, har fortalt politiet, at de ikke har udestående med nogen.
