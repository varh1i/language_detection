
"Kung kinakailangang magbuwis kami ng buhay, kung hindi pa sapat ang pagdanak ng dugo namin ay hindi pa rin kami titigil hangga’t hindi bumababa ang pekeng pangulong si Gloria Macapagal-Arroyo!"
Ito ang paulit-ulit na isinisigaw ng mga militanteng rallyista habang duguang inaaresto ang tatlo nilang kasamang sina Fatima Tujan, Froyel Llanesa at John Golod, pawang miyembro ng Gloria Stepdown Movement (GSM).
Ayon kay Gloria Rodriguez, secretary-general ng GSM, mapayapa umano silang nagsasagawa ng kilos ptotesta mula sa pagmamartsa sa tapat ng UST sa España Blvd. hanggang sa Morayta, kasama ang iba pang grupo gaya ng Akbayan, Gabriela, Anakpawis, Bayan Muna at Kilusang Mayo Uno (KMU) nang harangin sila ng de-kalasag na mga pulis-Maynila at buong karahasan silang pinagtutulak para buwagin ang kanilang hanay.
