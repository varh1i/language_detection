Undertecknad utmanade socialdemokraternas gruppledare i riksdagen, Britt Bohlin, på debatt den 24/9. Inte förrän dagen innan kom ett nej via posten. Det var synd, ty efter elva års s-styre finns det mycket, vilket Bohlin säkert förtränger, som måste upp till debatt.
Därför uppmanar jag Britt Bohlin att på denna sida kommentera nedanstående fakta hämtade ur den verklighet som regeringen Persson bistått svenskarna med.
Ett decennium med Persson vid makten har inte varit gynnsamt för vårt land. På område efter område har utvecklingen i socialdemokraternas Sverige gått åt fel håll.
