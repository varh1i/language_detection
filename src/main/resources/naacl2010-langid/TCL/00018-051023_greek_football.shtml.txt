Με τρία γκολ στα τελευταία λεπτά η ΑΕΚ «σκότωσε» τον Παναθηναϊκό και πλησίασε στη κορυφή.
Πρώτος «χτύπησε» ο «συνήθης ύποπτος» Νίκου Λυμπερόπουλος που για δεύτερη συνεχόμενη χρονιά «εκτέλεσε» την παλαιά του ομάδα.
Ο Λουί Τσάνκο διπλασίασε τα τέρματα με εκπληκτικό σουτ από 40 μέτρα της στο 87 για να βάλει το κερασάκι στη τούρτα ο Λάκης στο 90.
Μπροστά σε 35 χιλιάδες οπαδούς της η Ένωση ήταν πολύ καλύτερη στο πρώτο ημίχρονο όπου έχασε σπουδαίες ευκαιρίες για να προηγηθεί στο σκορ.
Στο δεύτερο ημίχρονο οι «πράσινοι» ανέβηκαν και ανέλαβαν τα ηνία του αγώνα δημιουργώντας και αυτοί με τη σειρά τους ευκαιρίες για να σκοράρουν με χαρακτηριστικότερη αυτή του Ολισαντέμπε στο 77.
Όμως ήρθε το εφιαλτικό τελευταίο δεκάλεπτο για το Παναθηναϊκό και ο μεγάλος θρίαμβος της ΑΕΚ.
Τα άλλα παιχνίδια
Τρεις ήττες σε τρία παιχνίδια για τον νταμπλούχο Ολυμπιακό, που μετά τις ήττες του από ΠΑΟΚ και Λιόν, έφυγε ηττημένος και από το «Παγκρήτιο». 
Ο Μαχλάς εκμεταλλευόμενος σωρεία τραγικών λαθών της άμυνας των «ερυθρολεύκων», πέτυχε το νικητήριο τέρμα των Κρητικών στο 67 και τους έδωσε την νίκη επί των Πειραιωτών για πρώτη φορά μετά από έξι χρόνια.
Ο Ολυμπιακός φεύγει ξανά ηττημένος από το «Παγκρήτιο», όπου πέρυσι είχε χάσει από τον Εργοτέλη.
Το Αιγάλεω έκανε την μεγάλη ανατροπή και πήρε τη νίκη με 3-2 από την Ξάνθη, που είχε προηγηθεί με 2-0.
Με χαρακτηριστική ευκολία, ο ΠΑΟΚ συνέτριψε με 6-1 τον Ιωνικό.
Στα άλλα παιχνίδια:
Ηρακλής-Ατρόμητος 2-0
Ακράτητος-Πανιώνιος 0-1
Λεβαδειακός-Καλλιθέα 1-0
Τη Δευτέρα διεξάγεται ο αγώνας Λάρισας-Απόλλωνα Καλαμαριάς με το οποίο ολοκληρώνεται η 7η Αγωνιστική του πρωταθλήματος.
