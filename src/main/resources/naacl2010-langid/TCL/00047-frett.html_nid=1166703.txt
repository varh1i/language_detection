
Deutsche Telekom AG, stærsta fjarskiptafélag Evrópu, tilkynnti í dag um áform um að fækka um 19 þúsund störf í Þýskalandi á næstu þremur árum á sama tíma og reksturinn verður endurskipulagður. Það svarar til 9% af starfsliði félagsins. Kostnaður við uppsagnirnar er talinn muni nema 3,3 milljörðum evra.
Deutsche Telekom segir í tilkynningu að hraðar breytingar í fjarskiptaþjónustu, ný tækni og mikil samkeppni á breiðbands- og fastínumarkaði í Þýskalandi þýði að nauðsynlegt sé að endurskipuleggja reksturinn. Störfum verður fækkað á ákveðnum svipum en á öðrum nýjum sviðum verða til ný störf.
