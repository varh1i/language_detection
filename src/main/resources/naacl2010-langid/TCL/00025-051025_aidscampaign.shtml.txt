Globális kampányt indít ma az ENSZ az AIDS által érintett több millió gyermek megsegítésére. A világszervezet gyermekalapja, az UNICEF közlése szerint a betegség elleni küzdelemben nem irányul elég figyelem a gyerekekre.
A szervezet szerint minden percben meghal egy gyermek AIDS-betegségben, a HIV-fertõzött gyermekeknek ugyanakkor csak öt százaléka részesül orvosi ellátásban.
Az UNICEF közölte azt is, hogy becslések alapján 15 millió gyermek veszítette el legalább egy szülõjét az AIDS miatt, de közülük kevesebb mint tíz százalék részesül valamilyen támogatásban.
Az ENSZ kampány Afrikára koncentrál, valamint Kelet-Európára, Közép-Ázsiára, ahol az UNICEF figyelmeztetése szerint sok országban fennáll a veszélye egy nagyobb járvány kialakulásának.
A kampány középpontjában egyebek mellett annak megelõzése áll, hogy a betegség továbbterjedjen az anyákról a gyermekekre.
Koncentrálnak arra is, hogy a fiatalokat felvilágosítsák a védekezésrõl. A kampány része továbbá, hogy megpróbálják biztosítani: a HIV-pozitív gyermekek megkapják a szükséges orvosi ellátást.
