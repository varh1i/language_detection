
EK is jammer vir die Blou Bul-span wat toe nie in Saterdag se Curriebeker-eindstryd die skeidsregter se fluitjie so duidelik kon hoor nie.
Die Blou Bulle se nederlaag teen 'n span wat met geesdrif teruggeveg het, is aangehelp deur die eentonige en flou Blou Bul-liedjie van Steve Hofmeyr wat blykbaar hul gehoor aangetas het.
Aan die span van die Cheetahs: Welgedaan! Ek, soos menige ander WP-ondersteuner, juig saam met julle. Die les is: Steve se liedjie hoort op die musiekverhoog. Vir sy rugbyspeler-aanhangers: Luister na die skeidsregter en sy fluitjie! 
CORNIE BESTER, Gouritsmond 
