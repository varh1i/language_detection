
Posible umanong ang kaibigan ni dating Pangulong Joseph Estrada na si Atong Ang ang siyang sumunod na testigo sa plunder case nito bilang kapalit ng pag-absuwelto sa kanya sa parehong kaso.
Sa gitna ng press conference na isinagawa niya sa kanyang tanggapan, nagkausap sa cell phone si Justice Secretary Raul Gonzalez at isang "Dennis" at tinalakay ang tungkol sa Erap trial.
Ibinalita ni Gonzalez ang posibleng paggamit kay Ang upang patibayin ang ebidensya ng prosekusyon.
"`Yung kay Erap, kailangan ba ng corroboration? No need? You think Atong Ang would be useful?" wika ni Gonzalez sa kausap sa telepono.
Ibinalita rin ni Gonzalez ang umano’y ipinarating na "filler" ni Ang hinggil sa kagustuhan nitong tumestigo sa pamamagitan ng "oral deposition".
Nangangahulugan ito na magbibigay na lamang ng sinumpaang salaysay si Ang mula sa kinaroroonan nito sa Los Angeles upang gamitin sa kaso ni Erap sa Sandiganbayan.
"Are you willing to give him deposition? in exchange for extradition? Pag-usapan natin " pahayag pa ni Gonzalez.
