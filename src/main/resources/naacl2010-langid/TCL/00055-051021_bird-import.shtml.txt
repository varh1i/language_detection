اروپايي ټولنې د چرگانو دوالگي د خپرېدو په ځواب کې له روسيې نه د کورنيو چرگانو او بڼکو راوړل منع کړي دي.
دا گام د روسيې له خوا ددې خبرې تر منلو وروسته پورته شو چې په لوېديځ کې يې ددغې ناروغۍ د وژونکې بڼې – اېچ-پنځه – اېن – يو نښې موندل شوې دي. 
د اروپايي ټولنې د روغتيا وزيران د لندن نه بهر ټول شوي چې وگوري نور کوم گامونه پورته کېدلى شي. 
روسيې له اروپايي ټولنې نه غوښتنه کړې چې د چرگانو والگي په مخنيوي کې له دغه هيواد سره مرسته وکړي.
