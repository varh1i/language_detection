
Ayon kay Echiverri, siya ang naatasang maging honorary chairman ng GDC na may layuning gumawa ng plano, programa, polisiya at pamantayan hinggil sa gender and development at magsiguro ang mahigpit na implementasyon nito.
Itinalaga bilang GDC chairperson si Konsehal Nora Nubla; vice-chairperson si City Civil Registrar Lucena Flores; habang mga miyembro sina Secretary to the Mayor Russel Ramirez, City Administrator Romeo Alcantara, City Planning and Development officer-in-charge Rolando Cordero, DILG Director Ruben Ramirez at City Personnel Officer Ligaya Lam. 
Sinabi ng alkalde na ang pagbuo sa GDC ay nakasaad sa Republic Act 7192 o Women in Nation Building Act kung saan binibigyang diin ang pagsasama sa kababaihan bilang kapantay na katuwang ng kalalakihan sa pagpapaunlad ng bansa. 
