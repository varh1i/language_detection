Az ENSZ által kijelölt ügyész megállapította, hogy Szíria szerepet játszott Rafik Hariri korábbi libanoni miniszterelnök meggyilkolásában. 
Detlev Mehlis német vizsgálóbíró, aki a világszervezet megbízásából vizsgálta a Bejrútban, februárban elkövetett bombamerényletet, amely húsz ember életét követelte, úgy nyilatkozott, hogy a gyilkosságot hónapokig tervezték, és olyan csoport hajtotta végre, amely szerteágazó kapcsolatokkal rendelkezik. 
Szíria tagadja a vádat, és hamisnak nyilvánította a jelentést.
Rafik Hariri húsz másik személlyel együtt vesztette életét, amikor februárban, Bejrútban egy hatalmas erejû pokolgép robbant elhaladó autókonvoja mellett. 
Az ENSZ által megbízott Detlev Mehlis német vizsgálóbíró egyértelmûen bûnrészességgel vádolta Szíriát. 
Mint a jelentésbõl vett idézet mondja, a Hariri meggyilkolására vonatkozó döntést nem lehetett volna meghozni magas rangú szíriai biztonsági illetékesek jóváhagyása nélkül. 
Utána pedig nem lehetett volna folytatni az ezt célzó tervezést a libanoni biztonsági szolgálatok összejátszása nélkül. 
A szíriai kapcsolatra régen gyanakodott a világ. Politikai szempontból Hariri a Szíria-ellenes érzelmek fókuszát képviselte, és halálát követõen Libanon-szerte Szíria-ellenes tüntetések törtek ki. 
Ennek eredményeként történt, hogy áprilisban - 30 évi jelenlét után - a szíriai csapatokat kivonták Libanonból. 
A szíriai kormány azonban - nem meglepõen - nem fogadja el az ENSZ által kijelölt ügyész jelentését. Szíria londoni nagykövete, Dr. Számi Hijámi kifejtette:
„A szíriai nagykövet véleménye szerint a jelentés nem mond semmit, mert az szerinte nem kínál bizonyítékokat arra, hogy miért gyanúsít bizonyos személyeket."
Dr. Számi Hijámi szerint Detlev Mehlis jelentése csak gyanúkat ébreszt. A nagykövet szavai szerint az ügyész nem említ kiadott parancsot, illetve nem mondja, hogy a parancsot miként adták ki, nem beszél a merénylet végrehajtásának részleteirõl, és nem mutat rá, hogy ki irányított kit.
Egy libanoni újságíró, a Daily Star nevû lap fõszerkesztõje, Rami Khourie szerint azonban a jelentés óriási nyomást fog gyakorolni a szíriai vezetésre.
A libanoni lapszerkesztõ aláhúzta, hogy a jelentés pontosan azt mondja, amire mindenki számított - nevezetesen, hogy a gyilkosságért a szíriai és a libanoni biztonsági szolgálatokat együtt fogják okolni. 
Rami Khourie szerint a másik rendkívül fontos szempont, hogy a jelentés közvetlenül név szerint vádol egyes szíriai vezetõ illetékeseket. Mint a lapszerkesztõ hangsúlyozza, ez külön nagy nyomást gyakorol majd a damaszkuszi rezsimre. 
Kérdés tehát, hogy Bashar al-Asszad szíriai elnök ezután mit tehet? Két választása van - mondja Dr. Walid Phares, az Alapítvány a Demokráciák Védelméért nevû washingtoni szervezet szíriai-libanoni kapcsolatokkal foglalkozó szakértõje.
Mint Walid Phares kifejtette, a szíriai elnök vagy további információkat ad saját illetékeseirõl, és együttmûködik a most következõ nemzetközi lépésekkel, vagy szembeszegül a nemzetközi joggal, és akkor egy Szíriával szembeni válság felé haladunk. 
Egyébként Libanon Szíria-barát elnökére, Emile Lahoudra is nagy nyomás nehezedik.
Lahoud tagadja a jelentésnek azt az állítását, hogy az egyik fõ gyanúsított telefonon felhívta néhány perccel a Haririt megölõ robbanás elõtt. 
A BBC bejrúti tudósítója közben elmondja, hogy az ENSZ-vizsgálat megállapításai mélységesen megdöbbentették a libanoniak nagy részét. Egyes családok még iskolába sem engedték gyerekeiket attól tartva, hogy a feszültég utcai erõszakba torkollhat.
A jelentés egyfajta politikai dinamitként érheti a szíriai rezsimet. Washington arra akarja felhasználni a dokumentumot, hogy további nyomást gyakoroljon Basír al-Asszad szíriai elnökre. 
„Ennek a helyzetnek hatása lehet nemcsak Szíriára, hanem az egész térségre" - véli a BBC diplomáciai tudósítója, Jonathan Marcus.
A vizsgálatot vezetõ német Detlev Mehlis jelentése olyan helyzetet eredményezett, amelyben diplomáciai válság alakulhat ki. 
Ez pedig oda vezethet, hogy az egyébként is egyre inkább elszigetelõdõ szíriai rezsimnek küzdenie kell a politikai túlélésért. 
Washington úgy tekintett a jelentésre, hogy az további muníciót ad számára ahhoz, hogy nyomást gyakoroljon Damaszkuszra. 
Az Egyesült Államok célja, hogyha rezsimváltást nem is lehet elérni, de legalább változzon a szíriai vezetés politikai irányvonala. 
A Bush-kormányzat egyebek mellett azt akarja, hogy Damaszkusz tegyen többet azoknak a militánsoknak a megállítására, akik Szíriából mennek Irakba. Ezen túl azt várja Assad elnöktõl, hogy akadályozza meg a radikális palesztin csoportok és a Libanon déli részén tevékenykedõ Hezbollah támogatását. 
Damaszkusz a maga részérõl jelezte: esetleg hajlandó lenne arra, hogy a színfalak mögött megegyezést kössön - jelentette a BBC elemzõje, Jonathan Marcus.
A Bush-kormányzat ugyanakkor úgy véli, hogy a tapasztalatlan szíriai elnök ereje most már egyértelmûen fogytán van. 
Kérdés, hogy az amerikaiak tényleg el akarják-e mozdítani a hatalomból az Assad-rezsimet, vagy lehetséges valamilyen megállapodás. 
Sok függ az ENSZ Biztonsági Tanácsától, amelyet a német ügyész kedden tájékoztat a vizsgálat részleteirõl. 
Az ugyanakkor egyelõre bizonytalan, hogy lesz-e elegendõ támogatás ahhoz, hogy Szíria ellen keményebb intézkedéseket hozzanak. 
Ráadásul, mint az egyiptomi elnök szóvivõje nemrég megjegyezte, Szíria stabilitása a kulcs a térség stabilitásához is – fejtette ki a BBC elemzõje.
