Az ENSZ Biztonsági Tanácsa a mai nap folyamán tanácskozást kezd Koszovó felkészültségérõl a végsõ státuszról szóló vitához. 
A Biztonsági Tanács ülésén meghallgatják Kai Eide norvég diplomatát, aki négy hónapot töltött az errõl szóló jelentés elkészítésével.
A diplomata állítása szerint a számos hiányosság ellenére az ENSZ fõtitkára által is jóváhagyott tárgyalásoknak ideje megkezdõdniük. 
A Biztonsági Tanács ezen kívül meghallgatja a Koszovói ENSZ adminisztráció vezetõjét, Soren Jessen-Petersent is, aki a BBC-nek adott nyilatkozatában a jelenleg adott helyzetet tarthatatlannak nevezte. 
Koszovó albán lakossága a függetlenséget szorgalmazza, miközben a koszovói szerbek ellenzik a tartomány elszakadását. 
A koszovói Racak falu határában egy olyan temetõ található, amely különbözik a környék temetõitõl. Nem azért, mert albán zászló lobog a bejáratnál, és nem is azért, mert minden egyes sírt díszít virág. Hanem azért, mert az itt eltemetett összes koszovói gyilkosság áldozata. 
Hat évvel ezelõtt a szomszédos településekrõl érkezõ szerb rendõrök összegyûjtöttek és legyilkoltak 45 helyi lakost. A NATO számára ez volt az utolsó csepp a pohárban, majd nem sokkal késõbb bombái véget vetettek a Koszovó szerb uralomnak. 
A helyi mecsetben imádkozók közül mindenkinek nyugszik hozzátartozója a helyi temetõben, ahová a hat évvel ezelõtti tömegmészárlás 45 áldozatát temették. 
A 65 éves Ramiz Imeri fiának a torkát vágták el. Ramiz ma nem úgy tûnik, mint aki Koszovó jövõjérõl hajlandó lenne tárgyalni a szerbekkel.
"Még mielõtt egy percet is tárgyalnánk a szerbekkel, el kell ismerniük Koszovó függetlenségét. Aztán beszélhetünk, de akkor is elõször a múltról" - mondja a férfi.
"Köszönetet mondunk azokak az embereknek, akik visszatértek falvaikba. A nemzetközi közösség azért van jelen, hogy támogassa Önöket" - mondja a brit hadsereg dandártábornoka.
Racak falutól egy órányi távolságra, azokat a házakat adják át, amelyeket a hat év után elõször visszatérõ koszovói szerb menekülteknek építettek.
Egyikük Stana Gradic, aki ugyan örül a hazatérésnek, de tekintete megváltozik, ha Koszovó függetlenségérõl kérdezzük.
"Akkor nem maradunk. Újra pakolunk, és indulunk" - mondja.
Koszovó fõvárosában, Pristinában a politika hõfoka egyre magasabb. 
A koszovói kormányzat által felállított 5 fõs csoport kemény álláspontra helyezkedett. Egyikük, Veton Surroi:
"Nem messze vagyunk attól, hogy döntsünk függetlenségünkrõl. Ez egy közös projekt a koszovói emberek és a nemzetközi közösség részvételével, és természetesen ebbe a döntési folyamatba bevonjuk a koszovói szerbeket is. 
Belgrád azonban más kérdés: Belgrád az elkövetett emberiség elleni bûnei miatt elvesztette a jogot arra, hogy beleszóljon a terület jövõjébe" - vélekedik a koszovói kormány egyik megbízottja, aki szerint a függetlenség a koszovói emberek érdekét szolgája, és tárgyalásnak nincs helye a kérdésben.
Belgrád eközben szintén megmakacsolta magát. 
A Koszovó ügyéért felelõs miniszter, Sanda Raskovic Ivic érvelése szerint a Koszovónak adott függetlenség a régió más térségeiben etnikai konfliktusokat robbantana ki.
"Ez jelet adna az albán szélsõségeseknek arra, hogy újabb követelésekkel álljanak elõ Szerbia déli részétõl kezdve Montenegró keleti részéig, Macedónia nyugati felében és Észak-Görögországban egyaránt" – vélekedett Sanda Raskovic Ivic.
Külügyi megfigyelõk szerint sem a koszovói, sem a szerb vezetés nem készíti fel az embereket arra, hogy mindkét oldal fájdalmas engedményekkel lehet kénytelen szembenézni. 
Márpedig ha a felek nem ülnek higgadtan asztalhoz, a megállapodás kulcselemeit jobb híján a nemzetközi hatalmak szorgalmazzák majd. 
Az ENSZ koszovói missziójának vezetõje, Soren Jessen-Petersen:
"A státusról folyó tárgyalások alapját a következõ alapelvek vezérelhetik majd: Koszóvó nem felosztható, illetve nem állítható vissza az 1999 márciusa elõtti állapot. Koszóvó nem alkothat Uniót a szomszédos államokkal. A kisebbségek jogait garantálni kell" - fogalmaz az ENSZ illetékes.
Kérdés, mit hoz majd a jövõ egy olyan helyzetben, ahol a koszovóiak közül sokan hallani sem akarnak a szerb állammal való további együttélésrõl. 
