
 
د مصر دغۀ پخواني ديپلومات او هغه ټولنه چې دى يې له تيرو اتو کلونو څخه مشري کوي په گډه د جمعې په ورځ ( د تلې ١٥ - د اکتوبر ٧ ) د دغې جايزې گټونکي ونومول شول . 
ښاغلي ابرادي وويل دا پريکړه د هغۀ گواښ د منلو په مانا ده چې د هستوي وسلو له خپراوي پېښ شوى دى .
دۀ ته د نړۍ مشرانو مبارکي ورکړې ده . په دوى کې د امريکا د بهرنيو چارو وزيره کاندوليزا رايس هم شامله ده چې د هغې هيواد په روان کال کې پر همدغې څوکۍ د دۀ د بيا ټاکنې مخالفت کړى و . 
په همدې ترڅ کې ځينو چاپيريال والو په دې پريکړې نيوکه کړې ده او وايي دغې ټولنې په نړۍ کې هستوي تيکنالوژي خپره کړې ده .
