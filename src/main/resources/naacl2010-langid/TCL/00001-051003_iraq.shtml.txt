Waxaa jiray weerar bombaane oo lagu qaaday kolonyo baabuur ah oo sidday wasiirka shidaalka ee dowladda Ciraaq, Ibrahim Baxr Al Culuum, magaalada Baqdaad gudaheeda. 
Wasiirka laf ahaantiisa waxba ma gaarin, hase ahaatee, qaraxu waxaa uu dilay labo nin oo ilaaladiisa ka mid ahaa, labo kalana waxaa la sheegay in ay dhaawac noqdeen. 
Police-ku, waxay sheegeen in labo baabuur oo ka mid ahaa toddoba gaari oo wasiirka wadday ay halkaasi ku gubteen. 
Isagoo bbcda la hadlayay waqti yar kadib markii uu qaraxu dhacay, wasiirka shidaalku waxaa uu sheegay in uu nabad galay, uuna dib ugu laabtay xafiiskiisa. 
Mr Al Culuum, waxaa uu sheegay in kooxaha dagaalamaya ay doonayaan in ay cuuryaamiyaan maamulka dalka Ciraaq, laakiin waxaa uu sheegay in aysan ku guulaysan doonin. 
