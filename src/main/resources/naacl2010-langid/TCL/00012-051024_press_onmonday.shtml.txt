Rezultati i zgjedhjeve presidenciale në Poloni shkakton keqardhje në disa të përditshme, të tjera pasqyrojnë konfliktin e hidhur midis partive politike gjermane pas zgjedhjeve.
Humbja e liberalit
Ndërsa konservatori Lech Kaczynski pritet të fitojë zgjedhjet presidenciale në Poloni, dy gazeta evropianolindore shprehin zhgënjim.
Gazeta e Pragës HOSPODARSKE NOVINY shpeh keqardhjen për humbjen e rivalit të zotit Kaczynski.
"Një Poloni evropiane, perëndimore dhe liberale ekonomikisht i pëeshtatet interesave tona, dhe Platforma Civile e Donald Tuskut, pa dyshim që do t'i përshtatej një vizioni të tillë," shkruan gazeta.
Partia e Ligjit dhe Drejtësisë e zotit Kaczynski mbështetet, shkruan ajo, "nga njëPoloni tjetër, nga fashti konservator, nga ata që kanë dështuar".
Në Hungari gazeta NEPSZABADSAG gjithashtu shpreh keqardhje për rezultatin e zotit Tusk duke e përshkruar zotin Kaczynscki si "nacionalist klerik".
Megjithatë gazeta beson se kishte pak ndryshim midis tyre.
"Konflikti midis pikëpamjeve dhe vizioneve të të dy burrave është i parëndësishëm, jo vetëm sepse partitë e tyre do të qeverisin së bashku në një koalicion, por edhe sepse kreu i shtetit polak është një president me forcë mestare, dhe praktikisht nuk ka ndodnjë ndikim mbi ndonjë gjë përveç politikës së jashtme," shkruan gazeta.
Sfida e BE-së
Ndërsa afron takimi i nivelit të lartë të BE-së në Hampton Court në Londër të enjten, gazeta spanjolle EL PAIS nënvizon detyrimet që e presin organizatotin, dhe kryeministrin britanik Tony Blair.
"Nevojat e mëdha me të cilat përballet integrimi evropian po grumbullohen në masë para dyerve në Hampton
Court," shkruan gazeta.
Plani i Tony Blairit për "një debat të qetë dhe teorik" për globalizimin, modelin social dhe sigurinë nuk u pëlqen anëtarëve të rinj të BE-së që janë më të shqetësuar për buxhetin, shkruan ajo.
Lufta e aleatëve
Gazeta gjermane FRANKFURTER ALLGEMEINE ZEITUNG shkruan se pas një debati për zgjedhjet e shtatorit duket se fshihet një luftë për pushet midis aleatëve kriastiandemokratë dhe kristiansocialë në Gjermani.
Gazeta vë në dukje se rezultati i zgjedhjeve nuk plotësoi atë që prisnin të dy partitë, megjithëse udhëheqësja kristiandemokrate Angela Merkel do të bëhet kancelarja e ardhshme e vendit në një koalicion midis të djathtës dhe të majtës.
"Pas pyetjes së çfarë nuk shkoi mirë, ka një pyetje tjetër vendimtare: kush e ka fajin?" shkruan gazeta.
DIE TAGESZEITUNG shkruan se deklaratat e ashpra nga politikanët e lartë kristiandemokratë dhe kristiansocialë janë pjesë e "luftës midis fraksioneve" dhe jo "kërkim për gabimet".
"Njëri kamp dëshiron të rivendosë një respektim më të madh për shtetin e mirëqënies sociale," shkruan gazeta, ndërsa "tjetri dëshiron ta ndalojë këtë."
DER TAGESSPIEGEL shkruan se debati i ashpër tregon se është gjithnjë e më pak e qartë se për çfarë politikash do të ketë Angela Merkel mbështetjen e plotë të koalicionit të saj konservator.
Gazeta spanjolle EL PAIS shkruan se Merkelit do t'i duhet të braktisë objektivat e saj të reformave për shkak të kundërshtimit jo vetëm nga "krahu sosial" i kristiandemokratëve, por edhe nga partnerët e koalicionit të saj, socialdemokratët.
"Dy partitë e mëdha janë të një mëndjeje për diagnozën e gjendjes së rëndë financiare dhe se nuk do të ketë ulje të taksave," shkruan gazeta. "Por ato nuk janë dakord për gati çdo gjë tjetër."
Megjithatë, gazeta pranon, se ka shumë ekspertë që parashikojnë se koalicioni do t'i ndihmojë dhe jo pengojë reformat.
"Evropa ka nevojë për një qeveri gjermane që të fillojë menjëherë qeverisjen," shkruan gazeta.
