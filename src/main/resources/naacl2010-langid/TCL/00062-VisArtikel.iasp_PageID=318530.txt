Søværnets Operative Kommando har sat et stort antal enheder ind i jagten på kilden til en mulig olieforurening i Kattegat. Der er fundet fugle ved Anholt, som er smurt ind i olie, men olien er efter intensiv eftersøgning ikke synlig på havoverfladen.
Ifølge vagthavende officer hos SOK er der en mulighed for, at olien malflyder, som han siger. Det vil sige, at olien på grund af sin vægtfylde flyder et stykke under havoverfladen. 
Der er stort usikkerhed om, hvorvidt der er tale om olie, der malflyder, men det vil forklare, at et stort antal havfugle, der dykker efter føde, bliver smurt ind i olie, når de dykker. Ved Anholt er fundet flere end 1000 olieindsmurte fugle.
To jagerfly, to miljøfly, en helikopter og et stort antal skibe er sendt ud over og på Kattegat for at lede efter olie.
