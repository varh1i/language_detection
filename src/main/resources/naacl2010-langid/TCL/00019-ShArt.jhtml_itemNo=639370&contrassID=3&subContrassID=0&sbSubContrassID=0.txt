המשחק המרכזי במסגרת המחזור השביעי בליגת העל נערך אמש (ראשון) בבלומפילד. בני יהודה ניצחה את מכבי תל אביב 1:3 ונותרה היחידה עם מרחק נגיעה ממכבי חיפה. לחיפה 21 נקודות, לבני יהודה 16 ואילו מכבי תל אביב שרוצה לזכות באליפות השנה מרוחקת כבר שמונה נקודות מחיפה.
בבני יהודה ממשיכה הפריחה של אלי ביטון. זה שלא מצא את מקומו במכבי תל אביב עזב לפני חודש לבני יהודה ומול מכבי תל אביב כבש את השער האחרון שהיה החמישי שלו בארבעת המשחקים שלו בקבוצה.
בני יהודה עלתה ליתרון בדקה ה-17 עלתה בני יהודה ליתרון אחרי התקפה יפה, בן לוז מסר למשה ביטון שספק מסר למאטה בטורינה שבמסירת רוחב מצא את לוז שבעט מקרוב פנימה.
מכבי תל אביב השתפרה במחצית השנייה. ההשתפרות קרתה אחרי שאיל ברקוביץ' שפתח בהרכב הוחלף בדקה ה-55 על ידי אוג'ין טריקה. הסטטיסטיקה של מכבי תל אביב לפיה הקבוצה משתפרת במקרה הזה התרחשה שוב. יניב אלול תפס את ז'וזה דוארטה ברחבה והשופט מאיר לוי הורה על הנקודה הלבנה. אבי נמני לא נכשל וקבע שוויון 1:1.
מכבי תקפה, חמיצה ובדקה ה-76 בהתקפה נדירה של בני יהודה ספק הוכשל מאטה בטורינה ברחבה ואלי אברבנל לא נכשל וקבע 1:2 לבני יהודה. גם ראובן עובד, עוד שחקן שגדל במכבי תל אביב ונמצא בבני יהודה עלה מהספסל. בדקה ה-90 הוא בעט כדור מ-17 מ' שלירן שטראובר הדף בקושי ואלי ביטון זה שנזרק ממכבי תל אביב בעט מזווית קשה פנימה. 
