حامد کرزی، رئيس جمهور افغانستان، که برای يک سفر کوتاه به پاکستان رفته است با مقامات اين کشور ديدار و گفتگو کرده است. 
آقای کرزی برای اهدا کمکهای دارويی و اوليه مورد نياز زلزله زدگان پاکستان به اين کشور سفر کرده است.
دهها هزار نفر در زلزله شنبه (8 اکتبر) ددر مناطق شمالی پاکستان کشته شده اند.
آقای کرزی در ديدار خود با مقامات ارشد پاکستان از جمله ژنرال پرويز مشرف (رئيس جمهور) و شوکت عزير (نخست وزير) راههای رساندن کمکها به آسيب ديدگان را بررسی کرده است.
رابطه بين افغانستان و پاکستان پستی و بلنديهای زيادی داشته و هر از گاه پرتنش بوده است.
گفته می شود مخالفين دولت افغانستان از خاک پاکستان برای عملياتهای خود استفاده می کنند. مقامات پاکستان بارها گفته اند که تلاش خود را برای کنترل مرزها خواهند کرد.
بخش زيادی از مرز افغانستان با پاکستان در نواحی قبيله ای قرار دارد و کنترل آنها بسادگی امکان پذير نيست.
