I GT 27 augusti skrev jag om den borgerliga maktalliansens förslag att kraftigt höja avgifterna till a-kassan och samtidigt sänka ersättningarna.
Det skulle inte bara slå mot de arbetslösa. En sänkning av a-kasseersättningarna sätter tryck nedåt på lönerna för låg- och medelinkomsttagarna, som samtidigt dyrt får betala avgiftshöjningen. Det rimmar illa med moderaternas tal om att vara "det nya arbetarpartiet".
En och en halv vecka senare (8/9) kommer svar från Göran Lindblad, Cecilia Magnusson och Anita Sidén, samtliga riksdagsledamöter för moderaterna.
Tonläget i deras inlägg är högt uppskruvat. De är förolämpade och indignerade över detta trista gamla gnäll om "högerspöket". Det är bara skrämselpolitik av LO och socialdemokraterna, påstår de.
Det lustiga är att de i svaret på mitt inlägg inte med ett enda ord berör den fråga jag tog upp till debatt - den borgerliga maktalliansens förslag om a-kassan.
