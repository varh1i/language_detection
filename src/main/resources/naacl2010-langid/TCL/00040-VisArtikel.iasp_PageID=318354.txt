TV3s er så tilfredse med reality-satsningen 'Paradise Hotel', at man nu søger efter nye deltagere til næste omgang. 
Er du 19-35 år, single, og har du lyst til at tjekke ind på et eksklusivt hotel i Mexico - til et glamourøst liv omgivet af ekstrem luksus og med masser af romantik i luften så skriv til TV3.
Mail et par ord om, hvorfor lige netop du skal blive inviteret på et luksusophold i Mexico. De interesserede skal skrive et par ord om sig selv, deres drømme og om hvorfor, netop de er selvskrevet til festen.
Eneste krav er, at ansøgerne er singler og mellem 19 og 35 år. Og så skal de have mulighed for at tage til Mexico allerede fra januar 2006. 
Send mailen til: paradise@tv3.dk og husk at vedhæft et vellignende foto af nyere dato.
'Vi er utrolig stolte af vores seneste skud på reality-stammen Paradise Hotel, og succesen i efteråret overstiger alle vores forventninger. Pt. har serien et gennemsnits-seertal fra mandag til torsdag på cirka 190.000 seere - og det er et meget flot seertal for et program, der sendes og udvikler sig dagligt. Derfor har vi nu besluttet, at Paradise Hotel skal laves igen til forårets programflade - og derfor inviterer vi allerede nu deltagere til en ny fest i Paradis', forklarer Jesper Grønholdt, TV3s adm. direktør i en pressemeddelse.
