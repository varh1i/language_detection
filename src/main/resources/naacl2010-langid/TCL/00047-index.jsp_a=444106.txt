Vad sägs om gratis hälsosemester på soliga Gran Canaria - i tre passande månader nu när vinterrusket snart kommer att drabba oss?
Ok. Tänkte väl det. Att de får boka in en extra jumbojet på Landvetter.
Moderaterna Kristina Tharing och Jonas Ransgård i Göteborg tror också på stort intresse.
De föreslår att Göteborgs kommun undersöker möjligheterna att lägga viss äldrevård i Spanien.
I första hand tänker de sig att skicka ner göteborgare som behöver rehabilitering efter någon operation och funktionshindrade som skulle må bra av värmen eller pensionärer som behöver vila upp sig av medicinska skäl.
