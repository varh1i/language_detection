
Vaata tulemusi
«Kampaania läks edukalt kõikjal maailmas. See koondas paljude inimeste tähelepanu meie riigile,» ütles riigi turismiameti juht Krzyztof Turowski AFP vahendusel. 
Reklaamikampaania sai alguse tänavu kevadel, kui Euroopa Liidu riikides toimusid referendumid ELi põhiseaduse vastuvõtmiseks. 
Toona käisid ägedad debatid selle üle, et ühendusega aasta tagasi liitunud riikidest hakkab odav tööjõud Lääne-Euroopasse voolama.
Poola turismiamet kasutas aga vaidluse nutikalt ära ning keeras negatiivse maine positiivseks.
Suvel võis kõikjal näha plakateid musklis blondi torumehega, kes teatas: «Mina jään Poola – tule astu läbi.»
Tänu reklaamile külastas tänavu juulis ja augustis Poolat 14 protsenti rohkem Prantsuse turiste kui aasta tagasi.
Turowski sõnul lõi seksikas torumees laineid ka Austraalias ning võrreldes varasema aastaga käis Poolas viis kuni kuus protsenti enam Austraalia turiste.
Enim kasvas aga Küproselt pärit turistide arv, tervelt 130 protsenti. Veerandi võrra enam saabus külalisi USAst ja viiendiku võrra rohkem Jaapanist.
 
