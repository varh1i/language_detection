
Et japansk selskap hevder nå å ha utviklet en fiberoptisk teknologi som kan frakte to timer film på 0.5 sekunder. Ifølge dem selv, er dette verdens hurtigste fiberoptiske linje, skriver nyhetsbyrået AFP.
Selskapet, Kansai Electric benyttet fiberopriske kabler på strømførende ståltårn for å oppnå hastigheten 1 terrabit per sekund. Det er over 100 ganger så raskt som noe annet datanettverk mellom byer som brukes i dag, sier en talsperson for selskapet.
Kensai Electric er Japans neststørste kraftlevrandør, og har ennå ikke bestemt seg for når de skal introdusere teknologien på markedet, men antyder at det kan komme så snart som i 2010.
