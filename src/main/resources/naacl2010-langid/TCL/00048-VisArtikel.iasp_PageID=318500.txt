I en dramatisk afslutning af den norske fodboldliga skiftede guldet hænder i absolut sidste runde. Førerholdet Start med den tidligere FCK-angriber Todi Jönsson tabte overraskende 1-3 hjemme til Fredrikstad. 
Dermed gik guldet videre til Vålerenga, der hentede 2-2 på udebane mod Odd Grenland.
Oslo-klubben Lyn med danske Steven Lustü tog bronze, mens Lilleström satte sig på den vigtige fjerdeplads, som giver adgang til Royal League. 
De direkte nedrykkere fra Tippeligaen blev Bodø/Glimt og Aalesund, mens Molde stadig har mulighed for at klare frisag i to knockoutkampe mod nummer tre i den næstbedste række. De seneste 14 års mestre fra Rosenborg sluttede midt i rækken.
