
Seryoso ang Metropolitan Manila Development Authority (MMDA) na muling pairalin ang ‘kamay na bakal’ kung saan target nang unahin sa mga susunod na araw ang pagwawalis sa 2,000 pamilya na iskwater sa mga creek at mga ‘overlapping’ establishments alinsunod pa rin sa programang Metro Gwapo 2006.
Mistulang malakas ngayon ang loob ng MMDA sa panibagong pakikisabong sa mga mahihirap at pasaway matapos bigyan ito ng go-signal ni Pangulong Gloria Arroyo na pagandahin ang Metro Manila sa loob ng anim na taon na dapat masimulan pagsapit ng 2006 kung saan iaaloka ang P23 bilyon para sa lahat ng proyekto.
Ayon kay MMDA chairman Bayani Fernando, maliban sa mapanganib para sa mga pamilya na tumira sa creek, ang mga nakahanay na iskwater sa mga tabing-ilog ay nagiging sanhi ng pagbara sa daluyan ng tubig kaya bumabaha.
