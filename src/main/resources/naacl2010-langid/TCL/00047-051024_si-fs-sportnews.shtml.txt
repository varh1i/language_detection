رافائل نادال قهرمان تنیس مسترز مادرید اسپانیا شد
رافائل نادال تنیس‌ باز 19ساله اسپانیایی یكشنبه‌ شب با غلبه بر ایوان لیوبیچیچ كروات به مقام قهرمانی رقابت‌های بین‌المللی تنیس مسترز مادرید اسپانیا دست یافت. 
نادال در دیدار پایانی این رقابتها که نزدیک چهار ساعت طول کشید، با نتیجه ‪ ۳‬بر ‪ ۲‬از سد ایوان لیوبیچیچ گذشت و یازدهمین قهرمانی امسال خود را جشن گرفت.
در این دیدار جذاب، رافائل ست ‌های اول و دوم را با نتایج ‪ ۶‬بر ‪ ۳‬و ‪ ۶‬بر ‪ ۲‬به لیوبیچیچ واگذار كرد اما ست‌ های بعدی را با امتیازات ‪ ۶‬بر ‪ ۶ ، ۳‬بر ‪ ۴‬و ‪۷‬ بر ‪ ۶‬از آن خود كرد تا جام قهرمانی این مسابقات را روی سر بلند کند.
دیوید بکهام اخراج شد، زیدان گل نزد، رئال مادرید باخت
در هفته هشتم مسابقات فوتبال قهرمانی دسته اول باشگاه های اسپانيا تيم 9 نفره رئال مادريد يکشنبه شب در حضور بيش از 77 هزار تماشاگر در ورزشگاه سانتياگو برنابئوی مادريد با نتيجه دو بر يک مغلوب والنسيا شد.
در این دیدار زین الدین زیدان یک پنالتی را در دقیقه يازده ‪ از دست داد و توماس گراوسن و دیوید بكهام هم در دقایق ‪ 82‬ و ‪ 88‬ از زمین اخراج شدند. 
در دیگر دیدارهای هفته هشتم مسابقات فوتبال قهرمانی دسته اول باشگاه‌ های اسپانیا تیم راسینگ سانتاندر یک بر صفر مغلوب تیم آتلتیكو مادرید شد، ویا رئال ‪ 3‬بر صفر رئال مایوركا را برد، كادیز یک بر صفر از سد آتلتیک بیلیائو گذشت، مالاگا‪ 5 ‬بر صفر بتیس را شكست داد، رئال سوسیه‌داد در دیدار مقابل تیم دیپورتیوولاكرونا ‪ 2‬بر صفر پیروز شد، سلتاویگو با یک گل تیم اسپانیول را با شكست بدرقه كرد و ختافه ‪پنج بر دو‬ مقابل رئال ساراگوزا پيروز شد.
در جدول رده‌بندی این مسابقات تیم ختافه با 17 امتیاز در صدر قرار دارد، سلتاویگو با 16 امتیاز و رئال مادرید با 15 امتیاز در رده های بعدی قرار دارند. ‬
‪
قهرمان زن پرش ارتفاع جهان سفیر حسن نیت یونیسف
كاجسا برگ كوییست قهرمان سوئدی زن پرش ارتفاع جهان از سوئد به عنوان سفیر حسن نیت صندوق حمایت از كودكان سازمان ملل متحد (یونیسف) انتخاب شد. 
برگ كوییست ‪ ۲۹‬ساله كه در رقابتهای دو و میدانی قهرمانی جهان در سال 2005 به مدال طلا دست یافته است مسوولیت كمک به یونیسف در آگاهی از وضعیت آموزش دختران و جلوگیری از قاچاق كودكان را بر عهده خواهد داشت. 
او با این انتخاب همانند راجر مور و نیکول كیدمن از بازیگران صاحب نام جهان و دیوید بكهام ستاره فوتبال به دیگر سفیران یونیسف پیوست و در نخستین گام خود به عنوان سفیر حسن نیت یونیسف ماه نوامبر به منظور بررسی اقدامات این صندوق در مورد كودكان مبتلا به ایدز به مالاوی سفر می ‌كند.
برگ كوییست در بیانیه ‌ای اعلام كرد: حمایت از تمامی حقوق كودكان می ‌تواند بزرگترین تحول در جهان باشد. 
فهرست ‪ ۵۰‬ نامزد بهترین بازیكن فوتبال اروپا برای دریافت توپ طلایی
مجله معتبر فرانس فوتبال در شماره روز دوشنبه خود فهرست ‪ ۵۰‬نامزد بهترین بازیكن فوتبال اروپا را در سال 2005 اعلام كرد. 
در این فهرست که بازیكنان برزیلی و بازیكنان تیم یوونتوس ایتالیا بیشترین سهم را دارند، نام اندری شوچنكو مهاجم اوكراینی آث میلان و بازیكن سال گذشته اروپا و همچنین پاول ندود هافبک اهل چک یوونتوس، برنده جایزه بهترین بازیكن سال ‪۲۰۰۳‬ نیز دیده می ‌شود، ولی از نام دو بازیكن سرشناس ایتالیایی به نام‌های دل پیرو و توتی خبری نیست.
فرانک لمپارد و استیون جرارد نمایندگان انگلیسی این فهرست به شمار می‌ روند. 
بهترین بازیکن اروپا روز ‪ ۲۸‬نوامبر معرفی خواهد شد و این پنجمین جایزه توپ طلایی است كه ‌از سوی مجله "فرانس فوتبال" به بهترین بازیكنان اهدا می ‌شود. 
استقلال و پرسپولیس در مجلس ایران
با تشكیل جلسه مشترک روز دوشنبه اعضای هیات رئیسه كمیته ورزش مجلس شورای اسلامی و اعضای هیات مدیره و مسئولان باشگاههای پرسپولیس و استقلال تهران در مجلس ایران، مشکلات این دو تیم مورد بررسی قرار گرفت.
امیر رضا خادم رئیس كمیته تربیت بدنی و جوانان كمیسیون فرهنگی مجلس شورای اسلامی به خبرگزاری ایسنا گفته است: در جلسه روز دوشنبه، موضوعات مختلف دو باشگاه كه بیشتر به مسائل و مشكلات مالی اختصاص داشت، مطرح شد و در تلاش هستیم تا با صحبت با مسئولان، مشكلات دو باشگاه پرسپولیس و استقلال تهران را هر چه زودتر برطرف كنیم و بسیار به این امر هم خوشبین هستم. 
خادم تصریح كرد: در پایان این جلسه به این نتیجه رسیدیم كه مسائل و مشكلات این دو باشگاه را در سه محور و سه مقطع پیگیری كنیم كه یكی از آنها برطرف كردن مسائل مالی و موضوع قراردادهاست. 
نماینده مردم تهران در مجلس ایران اظهار داشت: خوشبختانه دو باشگاه پرسپولیس و استقلال تهران، از حامیان مالی خوبی برخوردارند و می توان از طریق راههای قانونی و تبلیغات، مشكلات مالی این دو باشگاه را تا حدود زیادی برطرف كنند. 
قهرمانی تیم ایران در مسابقات بین‌المللی شیتوریو شوكوكای سریلانكا
مسابقات بین ‌المللی شیتوریو شوكوكای سریلانكا با قهرمانی كاراته ‌كاهای ایران به پایان رسید و تیم‌های سریلانكا و هند به ترتیب دوم و سوم شدند.
تیم ایران در قسمت‌ های مردان و زنان و در بخش‌ های كاتا و كومیته موفق به کسب ده مدال طلا، چهار نقره و هشت برنز شد.‪
این مسابقات با حضور كاراته ‌كاهای كشورهای ایران، هند، ونزوئلا و سریلانكا و در سبک ‌های شوتوكان، وادریو، گوجوریو، شیتوریو، شوكاكای و سی دوكای برگزار شد. 
