
Stuart Pearce, knattspyrnustjóri Manchester City, telur að Sylvain Distin, varnarmaður City, eigi að vera í franska landsliðinu. Distin, sem er 27 ára gamall, er fyrirliði City og hann hefur leikið frábærlega með liðinu á þessu tímabili og hann er einn af betri varnarmönnum ensku úrvalsdeildarinnar.
 Ef hann er ekki í landsliðsklassa þá er ég Hollendingur,  sagði Stuart Pearce en hann lék fjölmarga landsleiki fyrir England á 10. áratug síðustu aldar.
 Distin hefur alla þá hæfileika sem góður varnarmaður þarf að hafa. Hann er ótrúlegur. Hann hefur mikinn hraða, hann er líkamlega sterkur og hann getur stokkið mjög hátt. Distin er fyrirliði City og hann er einfaldlega frábær leikmaður. 
Sjá einnig enski.is
