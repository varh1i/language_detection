Situació prevista a les Illes avui: el corrent pertorbador del sud-oest afecta amb un sistema frontal fred Galícia i el Cantàbric occidental. Al mateix temps, un anticicló càlid de naturalesa subtropical s'ubica sobre la Mediterrània i la meitat est del continent europeu. La calor i la bonança continuaran dominant el panorama meteorològic a tot l'arxipèlag.
Menorca: hi haurà cel mig enteranyinat de niguls prims. Les temperatures seran una mica més altes que ahir.
Serra de Tramuntana: hi haurà intervals de niguls prims amb possibilitat de bromes matineres. L'ambient serà prou càlid, amb temperatures de més de 24 graus.
Llevant: hi haurà intervals de niguls prims que no impediran que el cel sigui aasolellat. Temperatures sense canvis o una mica més càlides.
Migjorn: hi haurà pas de niguls prims sense conseqüències. Les temperatures experimentaran un lleuger augment.
Pla: hi haurà cel enterbolit amb niguls prims i amb bromes matinals. L'ambient serà estival, amb temperatures superiors als 25 graus.
Raiguer: hi haurà intervals de niguls prims amb bromes matinals. Les temperatures seran més altes que ahir.
Palma: hi haurà ressol i bonança. L'ambient serà d'estiu amb temperatures de més de 25 graus.
Eivissa i formentera: hi dominarà el cel enteranyinat durant bona part del dia. Les temperatures experimentaran un lleuger augment.
Estat de la mar: hi bufarà vent fluix, de llebeig, que canviarà a fluix, de migjorn, amb intervals de moderat. La mar tindrà àrees de marejol i marejol. La visibilitat horitzontal serà reduïda per bromes matinals. La temperatura de l'aigua a la nostra costa estarà al voltant dels 20 graus.
Demà: una massa nord-africana afectarà amb cel tèrbol i amb temperatures càlides totes les Balears.
Divendres: el canvi d'escenari sinòptic provocarà la formació de nigulositat de desenvolupament vertical i de ruixats. Les temperatures iniciaran un descens.
Dissabte: els ruixats acompanyats de tempesta podran afectar qualsevol punt de l'arxipèlag. Les temperatures seran més baixes.
