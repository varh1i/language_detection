
Suomeen matkustanutta brittinaista epäillään teinipojan hyväksikäytöstä. 
Iltalehden tietojen mukaan 28-vuotias brittinainen ja 15-vuotias Pohjois-Suomesta kotoisin oleva koulupoika löysivät toisensa internetin chattipalstoilla.
Rakastavaiset sopivat tapaavansa Helsingissä. Nainen lensi Suomeen tiistaina, poika puolestaan karkasi kotoaan maanantaina.
Poliisi keskeytti 
Pari jäi kiinni Helsingin rautatieasemalla keskiviikon vastaisena yönä.
Partioautossa istuneet poliisit seurasivat vieressä tapahtunutta kiihkeää suutelu- ja halailukohtausta. Poliisien huomio kiinnittyi pariskunnan ilmeisen suureen ikäeroon.
Pojan vanhemmat olivat tehneet kadonneesta ilmoituksen poliisille, ja tuo tieto oli välitetty ympäri maata. Poliisit keskeyttivät pariskunnan puuhat ja kysyivät pojan papereita. Pian selvisi, että kyseessä oli kotoaan karannut poika.
Nainen otettiin kiinni lapsen seksuaalisesta hyväksikäytöstä epäiltynä.
