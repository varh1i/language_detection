
 
 
 
*(ຂ​ປ​ລ): ​ໃນສົກ​ປີ​ 2004-2005 ຜ່ານ​ມາ ແຂວງ​ບໍ່​ແກ້ວ​ສາ​ມາດ​ສ້າງ​ລາຍ​ຮັບ​ເຂົ້າ​ງົບ​ປະ​ມານ​ໄດ້​ລື່ນ​ແຜນ​ການ​ ທີ່​ສະ​ພາ​ແຫ່ງ​ຊາດ​ອະ​ນຸ​ມັດ​ໃຫ້.
ທ່ານ ນວນ​ປະ​ສິດ ນວນ​ອາ​ສາ ຮອງ​ຫົວ​ຫນ້າ​ພະ​ແນກ​ການ​ເງິນ​ແຂວງ​ບໍ່​ແກ້ວ​ແຈ້ງ​ໃຫ້​ຮູ້​ວ່າ: ສົກ​ປີ 2004-​2005 ນີ້ ແຂວງ​ບໍ່​ແກ້ວ ສາ​ມາດ​ເກັບ​ລາຍ​ຮັບ​ເຂົ້າ​ງົບ​ປະ​ມານ​ໄດ້​ທ​ັງ​ຫມົດ 35,31 ຕື້ກວ່າ​ກີບ, ທຽບ​ໃສ່​ແຜນ​ການ​ປີ ທີ່​ສະ​ພາ​ແຫ່ງ​ຊາດອະ​ນຸ​ມັດ​ໃຫ້​ ແມ່ນ​ປະ​ຕິ​ບັດ​ໄດ້​ລື່ນ​ແຜນ​ການ 107%, ທຽບ​ໃສ່​ປີ​ຜ່ານ​ມາ​ປະ​ຕິ​ບັດ 111,47%, ໃນ​ນັ້ນ​ລາຍ​ຮັບ​ສ່ວນ​ຫລາຍ​ແມ່ນ​ໄດ້​ມາ​ຈາກ​ພາ​ສີ ມີ 21,125 ຕື້ກວ່າ​ກີບ, ຈາກ​ສ່ວຍ​ສາ​ອາ​ກອນ 11,743 ຕື້​ກີບ, ຮັບ​ຈາກ​ທີ່​ດິນ ​ແລະ​ເຮືອນ 556 ລ້ານກວ່າ​ກີບ ແລະຮັບ​ຈາກ​ຂະ​ແຫນງ​ການ​ວິ​ຊາ​ການ, ບັນ​ດາ​ເມືອງ 2,265 ຕື້ກວ່າ​ກີບ.
ໃນ​ສົກ 2005-​2006 ​ແຂວງບໍ່​ແກ້ວ​ໄດ້​ວາງ​ຄາດໝາຍ​ສູ້​ຊົນ ເກັບ​ລາຍ​ຮັບເຂົ້າ​ງົບ​ປະ​ມານ ໃຫ້​ໄດ້ທັງ​ໝົດ 40,913 ຕື້ກວ່າ​ກີບ ຊຶ່ງ​ຈະ​ລື​ນຕົວ​ເລກ​ປີ​ຜ່ານ​ມາ​ປະມານ 17,63%. /.
