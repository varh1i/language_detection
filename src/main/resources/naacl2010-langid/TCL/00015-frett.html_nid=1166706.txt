
Stjórnvöld í Aserbaídsjan sögðu frá því í dag að sex menn hefðu verið handteknir, grunaðir um að hafa átt þátt í áætlunum um að ræna forseta landsins, Ilham Aliev, völdum. Alls hefur lögreglan nú handtekið tólf menn fyrir þessar sakir.
Spennan magnast nú í landinu því kosið verður til þings á sunnudaginn en stjórnarandstaðan spáir því að ríkisstjórnin muni hagræða úrslitum þeirra. Að sögn innanríkisráðuneytisins munu nokkrir hinna handteknu vera fyrrum stjórnarmeðlimir Alievs.
