Som regionchef för Villaägarna i Västsverige har jag nu bråda dagar. Vi blir nerringda av bekymrade småhusägare. Taxeringsbeskeden har kommit. Nu ser villaägarna hur de drabbas i verkligheten - hushållsekonomin urholkas ytterligare de kommande tre åren.
Vid 2003 års taxering blev den genomsnittliga höjningen av taxeringsvärdena i Sverige sex procent, och nu blir den 23 procent i snitt. Västsveriges småhusägare drabbas än värre, genomsnittet ligger runt 30 procent.
