
 
 
 
(ຂ.ປ.ລ):ການ​ປະ​ຕິ​ບັດ​ລະ​ບຽ​ບ​ການ ແລະ ​ກົດ​ຫມາຍ​ເຄ​ຫາ​ຜັງ​ເມືອງວາງ​ອອກ ຂອງຫ້ອງ​ເຄ​ຫາ​ຜັງ​ເມືອງ ແຂວງ​ຫລວງ​ນ້ຳ​ທາ ໄດ້​ເອົາ​ໃຈ​ໃສ່ປະ​ຕິ​ບັດ​ຫນ້າ​ວຽກ​ຕ່າງໆດ້ວຍ​ຄວາມ​ຮັບຜິດຊອບ​ສູງ, ພ້ອມທັງ​ເອົາ​ໃຈ​ໃສ່ຄຸ້ມ​ຄອງ ການ​ປຸກ​ສ້າງ​ເຮືອນ ແລະ ກິດ​ຈະ​ການ​ອື່ນໆ ພາຍ​ໃນ​ເທດ​ສະ​ບານ​ແຂວງ, ຄຸ້ມ​ຄອງ​ບັນ​ດາ​ບໍ​ລິ​ສັດ​ສຳ​ຫລວດ​ອອກ​ແບບ ໃຫ້​ເຂົ້າ​ສູ່​ລະ​ບຽບ​ການ.
ຕະຫລອດ​ໄລຍະ 7 ປີ​ຜ່ານ​ມາ ໄດ້​ກໍ່​ສ້າງ ແລະ​ສ້ອມ​ແປງ​ຫ້ອງ​ການ​ສະ​ມາ​ຄົມ ລົດ​ໂດຍ​ສານ​ຢູ່​ເມືອງ​ສິງ, ຢູ່​ເຂດ​ພັດ​ທະ​ນາ​ເສດ​ຖະ​ກິດ​ພິ​ເສດບໍ່​ເຕັນ, ຫ້ອງ​ການ​ຊິງ​ຊັ່ງ​ນ້ຳ​ຫນັກ​ຢູ່​ເມືອງ​ສິງ, ຫ້ອງ​ການ​ພະ​ແນກ​ຄົມ​ມະ​ນາ​ຄົມ​ຂົນ​ສົ່ງ​ໄປ​ສະ​ນີ ແລະ​ກໍ່​ສ້າງ​ເຮືອນ​ຈອດ​ລົດ, ຮົ້ວ​ອ້​ອມ​ພະ​ແນກ​ຫ້ອງ​ການ​ຄົມ​ມະ​ນາ​ຂົນ​ສົ່ງ ໄປ​ສະ​ນີ ແລະ​ກໍ່​ສ້າງ​ຢູ່ 5 ເມືອງ. ພ້ອມ​ດຽວ​ກັນ​ນີ້​ກໍ​ໄດ້​ເອົາ​ໃຈ​ໃສ່ ຄຸ້ມ​ຄອງ ການ​ປຸກ​ສ້າງ​ເຮືອນ ແລະ ກິດ​ຈະ​ການ​ອື່ນໆ ພາຍ​ໃນ​ເທດ​ສະ​ບານ​ແຂວງ, ຄຸ້ມ​ຄອງ​ບັນ​ດາ​ບໍ​ລິ​ສັດ​ສຳ​ຫລວດ​ອອກ​ແບບ ໃຫ້​ເຂົ້າ​ສູ່​ລະ​ບຽບ​ການ​ມີ 18 ບໍ​ລິ​ສັດ, ກວດ​ກາ​ການ​ກໍ່​ສ້າງ​ຂອງ​ບັນ​ດາ​ໂຄງ​ການ​ຕ່ງໆທີ່​ນຳ​ໃຊ້​ງົບ​ປະ​ມານຂອງ​ລັດ​ໃຫ້​ຖືກ​ຕ້ອງ​ຕາມເຕັກ​ນິກ 93 ໂຄງ​ການມີ​ມູນ​ຄ່າ 8.350.727.496 ກີບ, ຄຸ້ມ​ຄອງ​ການ​ປຸກ​ສ້າງ​ໃນ​ເທດ​ສະ​ບານ​ແຂວງ​ໄດ້ 105 ຊຸດ, ກວດ​ກາ​ແບບ​ແຜນ​ຜັງ​ການ​ກໍ່​ສ້າງ​ທີ່​ບໍ​ລິ​ສັດ​ເຂົ້າມາ​ຜ່ານ 154 ຊຸດ, ແກ້​ໄຂ ແລະ​ຕີ​ລາ​ຄາ​ສິ່ງ​ປຸກ​ສ້າງ​ທີ່​ຖືກ​ໂຄງ​ການ​, ກໍ່​ສ້າງ​ຂະ​ຫຍາຍ​ສະ​ຫນາມ​ບິນ, ໂຄງ​ການ​ກໍ່​ສ້າງ​ທາງ R3 ອອກ​ແບບ​ຜັງ​ບ້ານ 6 ຜັງ​ຄື: ບ້ານ​ນ້ຳ​ຟ້າ, ບ້າ​ນ້ຳ​ແດງ, ທົ່ງ​ໄຈ້​ໃຕ​້, ບ້ານ​ວຽງ​ເຫນືອ, ບ້ານ​ບົມ​ພຽງ, ບ້ານ​ຕາ​ຫວ່ານ, ໃນ​ນີ້​ໄດ້​ຕັດ​ຜັງ​ທີ່​ສຳ​ເລັດ​ແລ້ວ 4 ບ້ານ​ຄື: ບ້ານ​ວຽງ​ຫນືອ, ບ້ານ​ນ້ຳ​ແດງ, ບ້ານ​ນ້ຳ​ຟ​້າ ແລະ​ບ້ານ​ທົ່ງ​ໄຈ້​ໃຕ້./.
          
