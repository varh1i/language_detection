
Panibagong pasakit na naman sa milyun-milyong commuters ang iniisip ng ilang mga transport groups sa plano ng mga itong panibagong pasahe sa mga pampasaherong jeep nationwide mula sa P7.50 ay malamang na itaas sa P9.
Ayon kay Zeny Maranan, pangulo ng Federation of Jeepney Operators and Drivers Association of the Philippines (FEJODAP), pangungunahan nila sa hanay ng transport groups ang pagsasampa ng P9 petition fare increase sa Land Transportation Franchising and Regulatory Board (LTFRB) sa susunod na linggo dahil umabot na sa P32 kada litro ang gastos nila sa halaga ng diesel mula sa dating P26 per liter.
