Kronprinsesse Letizia, Spaniens fremtidige dronning, som venter sit første barn, blev søndag aften indlagt på en fødeklinik i Madrid, oplyser det spanske kongehus. Hun blev ledsaget af kronprins Felipe.
- Prinsessen af Asturien blev indskrevet på klinikken Ruber International som følge af lægelige råd, oplyser kongehuset.
Fotografer og fjernsynshold samledes uden for klinikken i lyset af spekulationer om, at en kongelig fødsel var nært forestående. Kronprinsesse Letizia er sat til at føde 13. november.
