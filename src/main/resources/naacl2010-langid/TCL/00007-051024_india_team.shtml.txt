नए चेहरे और कई अनुभवी खिलाड़ियों की ग़ैर मौजूदगी के बीच भारतीय क्रिकेट टीम श्रीलंका के ख़िलाफ़ वनडे सिरीज़ में उतर रही है.
सौरभ गांगुली की जगह राहुल द्रविड़ कप्तान हैं, तो महीनों बाद चोट से उबर कर मास्टर ब्लास्टर सचिन तेंदुलकर अंतरराष्ट्रीय मैच के लिए फ़िट हैं.
भारतीय क्रिकेट टीम पिछले कुछ महीनों से बुरे दौर से गुजर रही है. सौरभ गांगुली और कोच ग्रेग चैपल के बीच विवाद ने टीम को और भी नुक़सान पहुँचाया है. लेकिन अब चैपल को उनकी पसंद की टीम सौंपी गई है. लेकिन सामने है श्रीलंका की मज़बूत टीम और वनडे रैंकिंग में दूसरे नंबर पर है.
आपको क्या लगता है. क्या नए चेहरे वाली भारतीय टीम श्रीलंका को टक्कर दे पाएगी? क्या चैपल नए खिलाड़ियों से शानदार प्रदर्शन करवा पाएँगे? क्या मास्टर ब्लास्टर का पुराना रूप दिखेगा? क्या भारतीय टीम चैपल-गांगुली विवाद से उबर पाएगी?
अपने विचार साथ में दिए गए फ़ॉर्म का इस्तेमाल करके हमें भेजें
---*-*-*---
अपने विचार यहाँ पढ़िए
---*-*-*---
मेरा ख़याल है कि यह बेहतरीन टीम है. 
इतना पहले से ही निराश होने की ज़रूरत नहीं है. नए खिलाड़ियों में नई उमंग है और मेहनत करेंगे तो हालात बदल जाएंगे. जावेद अकबर, सऊदी अरब
मेरा ख़याल है कि सचिन तेंदुलकर ने अब सभी को जवाब दे दिया है. वह अब भी अव्वल नंबर पर हैं. शैलेश, दुबई
भारतीय टीम इस सिरीज़ में भी नहीं जीत पाएगी क्योंकि भारतीय खिलाड़ी अपने रिकॉर्ड पर ज़्यादा ध्यान देते हैं, जीतने में नहीं. शाज़ी आलम, दिल्ली
अगर देखा जाए तो भारतीय टीम में महान बल्लेबाज़ हैं लेकिन उसके पास अच्छे गेंदबाज़ नहीं हैं और फ़ील्डिंग तो सबसे ख़राब है. मुनेश्वर, नेपाल
भारतीय टीम मैच जीतेगी. प्रसाद, शिकागो, अमरीका
पहली बार भारतीय टीम को राजनीति से दूर रखने की कोशिश की गई है इसके लिए चैपल को धन्यावाद देना चाहूँगा. ज़रूर द्रविड़ इस बार अपने आप को साबित करेंगे क्योंकि इस बार टीम को नई ऊर्जा मिली है. हरिहर पंडया, नेपाल
भारतीय टीम हमेशा से ऐसी रही है, आगे भी ऐसे ही रहेगी. राजनीति ही हर समस्या की जड़ है, भारतीय टीम यह सिरीज़ भी नहीं जीतेगी. हीरो, कनाडा
इस टीम की यही अच्छी बात है कि सौरभ गांगुली इसके कप्तान नहीं है, टीम की हालत अब सुधरनी चाहिए, वैसे सहवाग जैसे खिलाड़ियों को भी टीम से अलग रखना चाहिए. गौरव श्रीवास्तव, अमरीका
वैसे भारतीय टीम जीत जाती है तो मुझे खुशी होगी लेकिन इसके आसार बहुत कम हैं क्योंकि ज़्यादातर बल्लेबाज़ फॉर्म में नहीं हैं. अरूण, अमरीका
यह सिरीज़ और दक्षिण अफ्रीका के साथ होने वाली सिरीज़ से वर्ल्ड कप का अंदाज़ा मिलेगा. यह भारतीय टीम, कोच और कप्तान की अग्निपरीक्षा है. विक्रांत अग्रवाल, ऑस्ट्रेलिया
भारतीय टीम अभी श्रीलंका को चुनौती देने की हालत में नहीं है, वह इस सिरीज़ के सारे मैच हारेगी. प्रकाश बोंडा, अमरीका
अब शायद भारतीय टीम अच्छा खेले. नया ख़ून, नया जोश होना बहुत जरूरी है. बाक़ी तो मैदान पर ही पता चलेगा. लाल सिंह, जापान
अब सचिन आ गए हैं तो भारतीय टीम अच्छा खेलेगी, भले ही वह सिरीज़ न जीत पाए लेकिन नए खिलाड़ी कुछ अच्छा प्रदर्शन ज़रूर करेंगे जिससे टीम मजबूत होगी, वे रातोरात विजेता तो नहीं बन सकते लेकिन वे उस दिशा में बढ़ ज़रूर रहे हैं. अपनी टीम को मेरी शुभकामनाएँ. रवि डुडेजा, अमरीका
टीम शायद अब अच्छा खेलेगी क्योंकि इस समय उनके ऊपर अच्छा खेलने का दबाव है, कई खिलाड़ियों की जगह पक्की नहीं है क्योंकि बहुत सारे प्रतिभावान खिलाड़ी कतार में हैं. सौरभ गांगुली को कम से कम एक मौक़ा और देना चाहिए. अमित कुमार सिंह, जमशेदपुर
हमें वर्तमान टीम और उसके खिलाड़ियों की क्षमता पर भरोसा रखना चाहिए, भारतीय टीम श्रीलंका की टीम से हर तरह से बेहतर है. डॉक्टर उदय कुमार बिसेन, उत्तर प्रदेश
भारतीय टीम राहुल द्रविड़ की कप्तानी में श्रीलंका को कड़ी टक्कर देगी और उसके सामने अच्छा स्कोर भी खड़ा करेगी. ये टीम इतनी अच्छी और संतुलित है कि ये मायने नहीं रखता कि टीम में अनुभवी खिलाड़ी नहीं है. नए खिलाड़ी जी-जान लगाकर खेलेंगे और सचिन का साथ उन्हें उत्साहित करेगा. परवेज़, सऊदी अरब
वनडे क्रिकेट में टीम की पृष्ठभूमि या फिर उसका पिछला प्रदर्शन बहुत कम मायने रखता है. वनडे क्रिकेट में सिर्फ़ यही मायने रखता है कि मैच के दिन आपका प्रदर्शन कैसा रहता है. मैच का परिणाम किसी के पक्ष में जा सकता है. जो भी टीम मैच के दौरान अच्छा प्रदर्शन करेगी और माहौल के अनुरूप अपने को ढालेगी, वह जीतेगी. कुमार आनंद गौतम, सर्वोदय इन्क्लेव, नई दिल्ली
ग्रेग चैपल की सोच अच्छी है लेकिन गांगुली को टीम में वापस ले लेना चाहिए. वीजू, इसराइल
आप कोरे काग़ज़ पर लिख लीजिए सचिन तेंदुलकर कुछ भी नहीं कर पाएँगे. बालाजी को टीम में न लेकर चयनकर्ताओं ने बड़ी भूल की है. मोहम्मद युनूस राजा, कनाडा
इसमें कोई संदेह नहीं कि भारतीय टीम श्रीलंका की टीम के मुक़ाबले कम अनुभवी है. लेकिन भारतीय टीम के सभी खिलाड़ी प्रतिभावान हैं और उनमें संघर्ष करके जीत हासिल करने की योग्यता भी है. भारतीय टीम को घरेलू मैदान में खेलने का लाभ होगा. चैपल के साथ थोड़े विवाद ज़रूर रहे हैं लेकिन वे अपनी भूमिका अच्छी तरह निभाएँगे. सचिन तेंदुलकर चोट से उबर गए हैं और अपना अनुभव और अपनी प्रतिभा दिखाने को तैयार हैं. मुझे उम्मीद है कि इस सिरीज़ में भारतीय टीम की सफलता चैपल-गांगुली विवाद से उपजी कड़वाहट को ख़त्म कर देगी. रवि कुमार यादव, इलाहाबाद
राहुल द्रविड़ एक अच्छे कप्तान बन कर दिखाएँगे. सचिन भी अच्छी बल्लेबाज़ी करेंगे. हर भारतीय खिलाड़ी अच्छा प्रदर्शन करेगा. शत्रुध्न दास, क़तर
भारतीय क्रिकेट टीम इस समय बुरे दौर से गुजर रही है. उम्मीद की जानी चाहिए कि श्रीलंका के ख़िलाफ़ सिरीज़ से टीम का उत्थान प्रारंभ होगा. क्योंकि टीम में काफ़ी बदलाव किए गए हैं. और नए खिलाड़ियों को जी-जान लगा कर खेलना होगा. ताकि वे टीम में अपनी जगह सुरक्षित कर सकें. सचिन जैसे अनुभवी खिलाड़ी का टीम में होना ही बड़ी बात है. घनश्याम सिंह, उत्तर प्रदेश
भारतीय टीम में वो क्षमता है कि वो श्रीलंका को क्या दुनिया की किसी भी टीम को कड़ी टक्कर दे सके. आवश्यकता केवल इस बात की है कि टीम भावना और करो या मरो की इच्छाशक्ति पैदा हो जाए. अवतार सिंह मैनी, ह्यूस्टन
मुझे लगता है कि राहुल द्रविड़ अपनी कप्तानी अच्छी तरह कर पाएँगे. ग्रेग चैपल और भारतीय टीम से यही उम्मीद है कि सभी मिल-जुल कर रहे. राहुल द्रविड़ की कप्तानी से उभरते हुए खिलाड़ी आगे आ पाएँगे.शाहीन, सूरत, गुजरात
टीम इंडिया इन दिनों संक्रमण काल से गुज़र रही है. इसकी बानगी है कोच ग्रेग चैपल और पूर्व कप्तान गांगुली का विवाद और उसके पहले गांगुली-द्रविड़ की खटपट. यक़ीनी तौर पर किसी भी देश के क्रिकेट और खिलाड़ियों के लिए ये सही नहीं है. लेकिन भारत के परिप्रेक्ष्य में ये वरदान साबित हुआ है. दरअसल ये कोच ग्रेग के सुधार-कार्यक्रम का ही नतीजा है कि गांगुली जैसे कद्दावर खिलाड़ियों को अपनी औकात मालूम पड़ने लगी है. सभी खिलाड़ियों की समझ में अब ये आ गया है कि बेहतर प्रदर्शन ही है टीम में चयन का आधार और बाक़ी सब है बेकार. इसीलिए युवा खिलाड़ियों को बढ़-चढ़ कर मौका मिल रहा है. नए खिलाड़ियों ने अपनी उपयोगिता साबित भी की है. ये प्रदर्शन आगे भी जारी रहेगा. क्योंकि खिलाड़ियों के साथ-साथ भारतीय क्रिकेट के ठेकेदारों को भी समझ में आ गया है कि दर्शक बढ़िया खेल देखना चाहता है और जो ऐसा करेगा, हीरो वही बनेगा. गांगुली का हश्र तो शायद यही संकेत देता है. ये एक सराहनीय क़दम है. अतुल अग्रवाल, नोएडा
निश्चित रूप से भारतीय टीम अच्छा प्रदर्शन करेगी. भारतीय क्रिकेट का इतिहास यही कहता है कि टीम में जब भी मास्टर ब्लास्टर सचिन तेंदुलकर रहते हैं टीम का मनोबल हमेशा बरकरार रहता है. सचिन भारतीय टीम में वापस आ गए हैं. उनका स्वागत है. शैलेश भारतवासी, मथुरा, भारत
भारतीय टीम बिल्कुल अच्छा प्रदर्शन करेगी. राहुल, सचिन और उनके नए साथी वनडे सिरीज़ जीतेंगे. हनुमंत बंसोदे, मुंबई
