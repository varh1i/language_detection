
Vegna hagstæðra veðurskilyrða undanfarið þá er kominn nægur snjór í skíða- og snjóbrettabrekkurnar í Hlíðarfjalli. Lyftur verða opnaðar á laugardaginn 5. nóvember.
Fjarkinn verður opinn frá kl. 10-17. Aðrar lyftur verða síðan opnaðar eftir því sem aðstæður koma til með að breytast til hins betra. Fyrst um sinn verður Fjarkinn opinn laugardag og sunnudag. Áframhaldandi opnunartími ræðst síðan af aðstæðum, að því er fram kemur í fréttatilkynningu frá skíðasvæðinu í Hlíðarfjalli.
