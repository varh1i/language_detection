
Oktubre 15 ang target ng pamahalaan na unang araw kung saan ipatutupad ang expanded value added tax (E-VAT) sa oras na ipalabas ng Korte Suprema ngayong linggo ang desisyon nito hinggil sa kontrobersyal na tax law.
Ayon kay Finance Secretary Margarito Teves, agad nilang ipatutupad ang EVAT dahil na rin sa matagal na itong na-delay. Hindi na rin umano kailangan na rebyuhin ang implementing rules and guidelines nito dahil makailang beses na itong napag-aralan at natalakay bago pa man naipasa at maging batas noong buwan ng Hulyo.
Ipinaliwanag ni Teves na hindi na kailangan pa na hintayin ng pamahalaan ang 15-day publication period na requirement bago pa man magpatupad ng isang batas.
