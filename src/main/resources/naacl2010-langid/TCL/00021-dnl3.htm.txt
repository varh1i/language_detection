
 
 
 
(ຂ.ປ.ລ) ບ​ັນ​ດາ​ຜູ້​ນຳ​ລາວ ໄດ້​ສົ່ງ​ໂທ​ລະ​ເລກອວຍ​ພອນ​ວັນ​ຊາດ ​ເຖິງ​ບັນ​ດາ​ຜູ້​ນຳ​ ໂອ​ຕ​ຣິສ ຊຶ່ງ​ປະ​ກອບ​ມີ​ໂທ​ລະ​ເລກອວຍ​ພອນ​ຂອງ ພະ​ນະ​ທ່ານ ຄຳ​ໄຕ ສີ​ພັນ​ດອນ, ປະ​ທານ​ປະ​ເທດແຫ່ງ ສ​ປ​ປ ລາວ ສົ່ງ​ເຖິງ ພະ​ນະ​ທ່ານ ຮາຍ​ຟີ​ເຊີ, ປະ​ທາ​ນາ​ທິ​ບໍ​ດີ ແຫ່ງ​ສາ​ທາ​ລະ​ນະ​ລັດ ໂອ​ຕ​ຣິສ ແລະ ໂທ​ລະ​ເລກອວຍ​ພອນ ຂອງ​ພະ​ນະ​ທ່ານ ບຸນ​ຍັງ ວໍ​ລະ​ຈິດ, ນາ​ຍົກ​ລັດ​ຖະ​ມົນ​ຕີ​ແຫ່ງ ສ​ປ​ປ ລາວ ສົ່ງ​ເຖິງ​ພະ​ນະ​ທ່ານ ໂວນ​ຟ​ກັງ ຊຸ​ສ​ແຊນ, ນາ​ຍົກ​ລັດ​ຖະ​ມົນ​ຕີ ແຫ່ງ ສ.ໂອ​ຕ​ຣິ​ສ
​ ໂທລະ​ເລກໄດ້​​ມີ​ເນື້ອ​ໃນ​ສຳ​ຄັນ​ວ່າ​: ເນື່ອງ​ໃນ​ໂອ​ກາດວັນ​ຊາດ ແຫ່ງ​ສາ​ທາ​ລະ​ນະ​ລັດ ໂອ​ຕ​ຣິ​ສ, ໃນ​ນາມ​ປະ​ຊາ​ຊົນ​ລາວ​ແລະ ໃນ​ນາມ​ສ່ວນ​ຕົວ, ຂ້າ​ພ​ະ​ເຈົ້າ ປຶ້ມ​ປິ​ຕິ​ຍິນ​ດີ ເປັນ​ຢ່າງ​ຍິ່ງ ຂໍ​ສົ່ງ​ຄຳ​ຊົມ​ເຊີຍ ອັນ​ອົບ​ອຸ່ນ ແລະ​ ພອນ​ໄຊ​ອັນ​ປະ​ເສີດ ມາ​ຍັງ ພະ​ນະ​ທ່ນ ແລະ​ ຜ່ານ​ພະ​ນະ​ທ່ານ​ໄປ​ຍັງ ປະ​ຊາ​ຊົນ ໂອ​ຕ​ຣິ​ສ, ຈົ່ງ​ມີ​ພະ​ລາ​ນາ​ໄມ​ສົມ​ບູນ, ມີ​ຄວາມ​ຜາ​ສຸກ ແລະ ວັດ​ທະ​ນາ​ຖາ​ວອນ.
ຂ້າ​ພະ​ເຈົ້າ ເຊື່ອ​ຫມັ້ນ​ວ່າ ສອງ​ປະ​ເທດ​ພວກ​ເຮົາ​ຈະ​ສືບ​ຕໍ່​ເສີມ​ຂະ​ຫຍາຍ ແລະ ​ຮັດ​ແຫນ້ນ ສາຍ​ພົວ​ພັນ​ມິດ​ຕະ​ພາບ ແລະ ​ການ​ຮ່ວມ​ມື ທີ່​ມີ​ຢ່າງ​ຍາວ​ນານ ເພື່ອ​ຜົ​ນ​ປະ​ໂຫຍດ ຂອງ​ປະ​ຊາ​ຊົນ​ສອງ​ຊາດ​ພວກ​ເຮົາ ແລະ​ເພື່ອ​ການ​ຮ່ວມ​ມື​ສາ​ກົນ.
ໃນ​ໂອ​ກາດ​ດຽວ​ກັນ​ນີ້ ພະ​ນະ​ທ່ານ ສົມ​ສະ​ຫວາດ ເລັ່ງ​ສະ​ຫວັດ, ຮອງ​ນາ​ຍົກ​ລັດ​ຖະ​ມົນ​ຕີ, ລັດ​ຖະ​ມົນ​ຕີ​ວ່າ​ການ​ກະ​ຊວງ​ການ​ຕ່າງ​ປະ​ເທດ ແຫ່ງ ສ​ປ​ປ ລາວ ກໍ​ໄດ້​ສົ່ງ​ໂທ​ລະ​ເລກ ອວຍ​ພອນ​ເຖິງ ຄູ່​ຮ່ວມ​ຕຳ​ແຫນ່ງ ພະ​ນະ​ທ່ານ ນາງ ອົວ​ຊູ​ລາ ປ​ລາ​ສ​ນິກ, ລັດ​ຖະ​ມົນ​ຕີ​ວ່າ​ການ​ກະ​ຊວງ​ການ ຕ່າງ​ປະ​ເທດ ປະ​ເທດ ສ.ໂອ​ຕ​ຣິ​ສ ເຊັ່ນ​ດຽວ​ກັນ./.
          
