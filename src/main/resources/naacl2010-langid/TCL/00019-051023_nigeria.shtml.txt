Saraakiisha Nigeria, ayaa sheegay in ay rumaysan yihiin in dhamaan rakaabkii iyo shaqaalihii saarnaa ay dhinteen diyaarad ganacsi oo ku burburtay meel u dhow magaalada Lagos wax yar kadib markii ay ka kacday magaalada Abuja.
Laanqayrta Cas saraakiil ka socota, ayaa sheegay in aysan jirin cid ka badbaaday shilkan, iyadoo telefishin Nigeira laga leeyahayna uu soo saaray sawirada maydka dadka oo burburka ku dhexjira.
Warar hore ayaa sheegayay in diyaaraddu ay ku burburtay dhinaca waqooyiga oo rakaabka qaar ay ka badbaadeen, hase yeeshee saraakiisha dowladda ayaa ka noqday warkaan oo ay ku tilmaameen in uu ka dhashay jahawareer ka yimid goobta shilka.
In ka badan boqol ayaa saarnayd diyaaradda oo ay ku jiraan saraakiil sare oo ay ka mid yihiin xildhibaan iyo nin general ah.
