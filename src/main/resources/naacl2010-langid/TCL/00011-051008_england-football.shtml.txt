
 
په دغه لوبه کې د انگلستان د ملي لوبډلې کپتان او مشهور لوبغاړى ديويد بيکهم د دوو ژيړو کاردونو په ليدو له لوبې وايستل شو .
دا د انگلستان له خوا په نړيوالو لوبو کې ١٠ ځل دى چې يو لوبغاړى د سرۀ کارد په ليدو له لوبې ايستل کيږي . بيکهم يوازينى لوبغاړى دى چې دغه کارد يې دوه ځلي په برخه شوى دى لوبه تر ډيره ورو روانه وه . 
د انگلستان لوبغاړو زړۀ ماتې غوندې لوبه کوله خو په ٢٥ دقيقه کې مرستيال کپتان مايکل اوين د اتريش د يوۀ مدافع لوبغاړي له خوا ونيول شو او لوبڅار يا ريفري انگلستان ته پيناتي ورکړه .
انگلستان به د چارشنبه په ورځ ( د تلې ٢٠ د اکتوبر ١٢ ) له پولنډ سره لوبه کوي . که دغه لوبه د انگلستان په بري سر ته ورسيږي نو دوى به د ٢٠٠٦ کال اتلوليو ته غوره شي .
په يوه بله لوبه کې ويلز شمالي ايرلنډ ته درې په دوه ماتې ورکړه . بلاروس يا سپينې روسيې سکاټلنډ ته د يوۀ گول په ورکولو برى ترلاسه کړ .
د ايرلنډ جمهوريت له قبرس څخه لوبه په يوۀ گول وگټله . د نورو لوبو پايلې په دې ډول وې :
بلغاريا ٢ هنگري صفر
فينلډ صفر رومانيا ١
گورجستان صفر قزاقستان صفر
لتوانيا صفر سربيا مونتينيگرو ٢
روسيه ٥ لگزمبورگ ١
