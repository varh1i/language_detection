У день найбільшого приватизаційного аукціону в Україні голова Фонду державного майна Валентина Семенюк подала у відставку, заявивши про, як сказано, проблеми з майновими відносинами.
Заява пані Семенюк про відставку з’явилася по тому, як політична рада Соціалістичної партії критично поставилася до приватизації металургійного заводу Криворіжсталь і радила пані Семенюк піти з посади. 
Керівниця фонду держмайна - установи, яка має безпосередньо відношення до приватизації комбінату, була відсутня на аукціоні. Вона має проблеми з серцем і перебуває в урядовій лікарні у Феофанії. 
Як передає наш кореспондент, у заяві пані Семенюк йдеться, що вона йде у відставку, оскільки "Криворіжсталь" мала б і надалі залишатися у власності української держави. 
Орієнтовані на президента політологи кажуть, що перебування соціалістів при владі вперше від Помаранчевої революції опинилося під загрозою, оскільки президент Ющенко зміг запропонувати бізнесу прозору модель відносин напередодні парламентських виборів. 
Заяву пані Семенюк президент Ющенко наразі ще не підписав.
Соціалісти - за обмеження приватизації
Пані Семенюк є членом Соціалістичної партії, яка виступає за обмеження приватизації і збереження ключових підприємств під державним контролем.
У своїй заяві вона говорить про зіткнення інтересів бізнесових груп та держави.
Відставку Валентини Семенюк з посади рекомендувало керівництво її партії і кореспондент Бі-Бі-Сі каже, що на тлі наближення парламентських виборів соціалісти намагаються відмежуватися від теперішньої влади, щоб вести кампанію незалежно. 
