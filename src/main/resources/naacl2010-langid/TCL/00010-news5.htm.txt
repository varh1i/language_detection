
Panibagong .50 sentimo sa presyo ng gasolina, diesel at kerosene ang ipinatupad kahapon ng Pilipinas Shell at dagdag na .50 sentimo rin kada kilogram sa kanilang Liquefied Petroleum Gas (LPG) o P550 kada tanke at inaasahang magsusunuran na rin ang iba pang kumpanya ng langis.
Ang oil price adjustment ay ipinahayag ng Department of Energy (DoE) matapos ang pag-abiso dito ng Pilipinas Shell kung saan ganap na alas-dos ng hapon kahapon naging epektibo ang adjustment.
Ayon kay Energy Undersecretary Peter Anthony Abaya nagkaroon na rin ng abiso ang iba pang kumpanya at magpapatupad din ng oil price hike sa mga susunod na araw.
