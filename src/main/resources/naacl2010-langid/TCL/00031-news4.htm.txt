
Dahil wala nang malugaran ang mga rallyista para pagdausan ng kanilang kilos-protesta laban sa administrasyong Arroyo nang hindi lalasap ng marahas na pagbuwag ng pulisya, balak ng Pamalakaya na gawing bagong rally venue ang Malacañang Freedom Park na ilang metro lamang ang layo mula sa ‘seat of power’.
Ayon kay Fernando Hicap, national chairman ng Pamalakaya, yaman din lamang na ipinipilit ng gobyernong Arroyo na sa mga deklaradong ‘freedom parks’ lamang puwedeng makapag-rally nang hindi kakailanganin ang permit, maaari nilang gamitin ang Malacañang Freedom Park para sa kanilang mga pagkilos.
"It is a certified and declared Freedom Park and we can hold everyday protest there (Malacañang Freedom Park)," diin nito.
