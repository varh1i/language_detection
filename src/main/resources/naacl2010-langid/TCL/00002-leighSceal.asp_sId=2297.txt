Tá an láithreoir TG4, Aoife Ní Thuairisg, atá ainmnithe do ghradam ‘Pearsa teilifíse na bliana 
Tá an láithreoir TG4, Aoife Ní Thuairisg, atá ainmnithe do ghradam ‘Pearsa teilifíse na bliana’ ag lorg an oiread tacaíochta agus is féidir lena chinntiú go mbeidh sí ag tabhairt an ghradaim ar ais go Baile na hAbhann. Tá láithreoir Paisean Faisean ainmnithe do na gradaim in éineacht le Mark Cagney, Pat Shortt, Gráinne Seoige agus Stephen Nolan. Deir Ní Thuairisg go bhfuil sí thar a bheith áthasach an t-ainmniúchán a fháil, ach go dteastaíonn an méid is féidir vótaí uaithi anois le buachaint.
“Tá mé thar a bheith ríméadach ar ndóigh an t-ainmniúchán a fháil agus tá mé ag impí ar mo chlann agus ar mo chairde ar fad vóta a chaitheamh dom anois,” a dúirt sí. 
Tá Aoife tar éis cáil náisiúnta a bhaint amach di féin leis an gclár Paisean Faisean a bhfuil an-tóir air i mbliana. “Tá Paisean Faisean ag dul go han-mhaith faoi láthair,” dar le Ní Thuairisg. “Tá go leor daoine anois ag baint sásaimh as an dara sraith mar bhí an t-uafás daoine nár chuala faoi le linn an chéad sraith agus ní fhaca siad é go dtí go raibh sé ag críochnú suas. Bhreathnaigh go leor acu sin ar an athchraoladh a déanadh air i rith an tsamhraidh agus tá siad ag baint an-taitneamh anois as an dara sraith. Tá an clár ag déanamh thar cionn ar fad.”
Cé go raibh baint ag Aoife le iliomad cláracha ó thosaigh sí i mbun oibre le TG4 ocht mbliana ó shin is iad Paisean Faisean agus Wimbledon na ó lch 1
cláracha is mó a thaitin léi a bheith ag obair orthu go dtí seo. “Bhí Wimbledon thar cionn,” a dúirt sí. “Thaitin sé sin go mór liom. Cé nach raibh mé le feiceáil os comhair ceamara bhain mé an- an-taitneamh as. 
Ba rud eicint an-éagsúil a bhí ann. Bhí sé deacair ach tá suim agam sa spórt agus thaitin sé liom bheith ag caint air. Tugann Paisean Faisean deis iontach dom bheith ag dul amach ag bualadh le daoine ar fud na tíre. 
Bíonn daoine níos nádúrtha nuair a bhíonn siad ina n-áit féin. Scaití sa stiúideo ní bhíonn daoine ar a gcompórd, ach níl an brú céanna orthu taobh amuigh de sin agus go minic éiríonn leat rudaí a bhaint amach astu nach mbainfeá amach astu istigh sa stiúideo. 
Tá mé ag ceapadh go dtaitníonn sé níos mó leis an bpobal freisin bheith in ann tithe agus seomraí dhaoine a fheiceáil. Tá muid fiosrach mar dhaoine – sin é nádúr an duine!”
Léigh an scéal seo ina iomláine i Foinse
