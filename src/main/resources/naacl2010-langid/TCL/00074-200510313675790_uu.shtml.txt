
Tilastokeskuksen kuolemansyytilaston mukaan joka kolmannen keski-iässä kuolleen miehen vei viina. 
Vuonna 2003 alkoholiin kuoli 1 560 suomalaista. Viime vuonna kuoli 1 860 ihmistä eli 300 enemmän. Luvussa on kasvua 20 prosenttia.
Työikäisten alkoholikuolemien määrä on kasvanut koko ajan viimeksi kuluneiden 20 vuoden aikana.
Kaikista alkoholikuolemista kolmannes aiheutui myrkytyksistä ja loput johtuivat alkoholin liikakäyttöön liittyvistä sairastumisista, kuten maksa- ja sydänsairauksista. Alkoholikuolemien äkillisen nousun syitä ei ole vielä selvitetty.
Työikäisten miesten yleisin kuolinsyy on edelleen sepelvaltimotauti ja työikäisten naisten rintasyöpä. 
