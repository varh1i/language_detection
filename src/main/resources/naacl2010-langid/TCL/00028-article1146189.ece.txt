
 DIN MENING:
 Vurderer du å kjøre kollektivt for å slippe bilkøene? 
Send oss ditt synspunkt på sms, maks 250 tegn. Skriv AFTEN, mellomrom, din mening, og send til 1985. Pris pr. melding kr. 1. Eller e- post til aftenforum@aftenposten.no
 Les også
 - Bil uansett raskere enn å reise kollektivt - 31.10.2005
 Mobilbruk fører til tregere trafikk - 31.10.2005
Vi snakker i mobiltelefon fordi vi kjeder oss i bilkøen. Men alle telefonsamtalene lager enda lengre kø.
For mange er bilen blitt som et mobilt kontor - mye arbeid gjøres via mobiltelefon på vei til jobben. Men telefonbruken er med på å forlenge de forhatte køene, ifølge Statens vegvesen. 
- Vi ser det tydelig i trafikken: Bilister som har sittet litt i kø, plukker opp mobiltelefonen, antagelig for å utnytte tiden. Da legger de inn en sikkerhetsavstand til bilen foran. Dermed øker køen, sier Arnulf Wibe , leder av Vegtrafikksentralen. 
I stedet for den nødvendige sikkerhetsavstanden mellom hver bil ser trafikkovervåkerne at avstanden gjerne øker til 20-30 meter mellom bilene. Større avstand gir mindre kapasitetsutnyttelse og lengre kø. 
- Vi forsøker å få bilistene til å følge etter. På Drammensbrua har vi jobbet mye med dette for å minske køene, forklarer overvåkningssjefen.
Mobilbruken er bare en av mange faktorer som påvirker køene. Blant annet kan vær og årstid plutselig få forsinkelsene til å øke kraftig: Jaktsesongen ødelegger fredagene for dem som kjører E6 nordover. Pent vær om sommeren lager ekstremforhold sørover og mot Drammen. 
 
 Tips en venn Skriv ut  Bli abonnent 
  
 Søk i våre artikler
