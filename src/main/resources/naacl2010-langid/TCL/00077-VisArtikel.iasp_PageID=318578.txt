Thomas Gravesen går lige nu rundt i en frustrerende uvished over et skadet knæ. 
Søndag fik han fjernet væske fra knæet og kunne glæde sig over, at ledbånd og korsbånd ikke fejler noget, men midtbaneslideren aner ikke, hvornår han kan træne igen.
- Jeg skal ikke gøre mig klog på hvad det er. Men jeg ved, at det ikke er sjovt, og det gør pisse ondt. Jeg er blevet skannet, og det er udmærket at få af vide, at ledbånd og korsbånd skulle være i orden. Nu har jeg fået fjernet noget væske, men om det var det, ved vi ikke, og hvordan det er kommet, ved vi heller ikke. Jeg mener ikke, jeg har fået noget slag, og jeg mener heller ikke, at jeg har vredet knæet. Det er lidt mærkeligt, siger Thomas Gravesen.
