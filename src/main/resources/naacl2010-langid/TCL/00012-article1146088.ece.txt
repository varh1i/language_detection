
 
Den svært omstridte russiske politikeren Vladimir Sjirinovskij vil ha en ekstraordinære militærøvelse i Barentshavet etter "Elektron"-saken.
FOTO: AP
Inspektørene Richard Storås og Henning Thune ville kapre "Elektron", påstår den omstridte russiske politikeren Vladimir Sjirinovskij,
FOTO: OLE MAGNUS RAPP
 Les også
 Petroleumsfrie soner kan bli en provokasjon - 27.10.2005
 Tror "Elektron" ble fjernstyrt - 24.10.2005
 Russiske fartøyer tatt i arrest ved Svalbard - 24.10.2005
 - Ikke eget Elektron-møte - 24.10.2005
 Fikk ikke møte russiske myndigheter - 24.10.2005
 Trålerskipper avhørt - 24.10.2005
 Kampen om rovfisket i nord - 22.10.2005
 Fikk grov kjeft - sov på dørken - 22.10.2005
 Voldsomme utfall mot Norge - 22.10.2005
Ultranasjonalisten, som leder partiet Det liberaldemokratiske pari (LDPR), mener at Russland bør vise muskler overfor Norge i kjølvannet av trålersaken.
Han vil nå ha en ekstraordinær militærøvelse med Nordflåten i Barentshavet.
Sjirinovskij mener at de to norske inspektørene Richard Storås og Henning Thune burde ha blitt arrestert i Musmansk, melder russiske medier.
- En av inspektørene hadde ikke lisens og opererte med autoritet han ikke hadde. Faktisk bare lot han som om han var inspektør, og han prøvde å kapre den russiske tråleren for å få den til Norge, sier politikeren.
- De russiske sjømennene hadde all rett til å kaste dem i havet i selvforsvar, la han til.
Selv har den svært omstridte politikeren klart å havne i regelrette basketak i den russiske nasjonalforsamlingen hele 11 ganger etter Sovjetunionens sammenbrudd.
Han blir av mange regnet som en politisk klovn, som holder pressekonferanser på nattklubber sammen med pornostjerner og har karakterisert Saddam Hussein som sin beste venn.
Like fullt har han millioner av tilhengere over hele Russland.
Ved valget i 2003 fikk han nesten 12 prosent av stemmene.
