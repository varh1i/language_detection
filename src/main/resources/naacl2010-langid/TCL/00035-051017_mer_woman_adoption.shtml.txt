
 
پدې پروگرام کې به د يوې داسې مور د زړه له حال نه خبر شئ چې د مجبوريت له مخې يې خپله پنځه مياشتينې لور بل چا ته فرزندي ورکړې ده . 
د پروگرام ميلمنه ډاکټره گلنامه سهاک وايي : په افغانستان کې اکثرا هغه ماشومان چې ميندې يې د زېږېدنې نه پس خپله په پټه په روغتون کې پرېږدي، نورو کسانو ته د لويولو لپاره سپارل کېږي . 
نور مطالب :
د يوازې شېبې په نامه د لنډې کيسې دوهمه برخه . دا د يوې داسې ښځې کيسه ده چې د خپل خاوند له مړينې نه پس په پرديس کې او د خپلو ټولو خپلوانو نه ليرې د درد او خپگان نه ډکې شېبې تيروي . 
دغه کيسه صفيه حليم ليکلې او تاسې ته يې په خپل خواږه غږ وړاندې کوي .
د بي بي سي لخوا د ښځو لپاره پروگرام په لندن کې زرغونه کرگر وړاندې کوي. ددې پروگرام لپاره مرسل احمدزۍ له ټول افغانستان څخه رپوټونه راټولوي. 
"ښځه اونننۍ نړۍ" پروگرام د هرې افغانې ميرمنې، هرې افغانې مور، هرې خور او هرې پيغلې د ژوند سره تړلې خبرې څيړي.
پدي پروگرام کې له ښځوسره په عملى ډول مرسته کيږي چې د ژوند ستونزې يي هوارې شي.
