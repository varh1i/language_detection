
 
Britt Kathrin Bakke og Morten Solheim tror dårlig ry gjør at ikke flere vil bli førskolelærere.
FOTO: TOR JARILD
 Les også
 Fortsatt 2100 i barnehagekø i Oslo - 26.10.2005
Høyskolen i Oslo jobber nå iherdig for å etterutdanne barnehageassistenter og gjøre yrket populært for nye elever. 
I går kunne Aftenposten Aften fortelle at Oslo mangler hele 300 førskolelærere.
- Vi har hatt møter med både Oslo kommune og Fylkesmannen i Oslo og Akershus for å møte den stigningen i barnehageplasser de har foreslått. Og vi vil sette i gang en ny type deltidsutdanning høsten 2007 for å møte etterspørselen. Vi har satt fokus på å videreutdanne de som allerede jobber i barnehagene, sier Ragnvald Thilesen, direktør ved avdeling for lærerutdanning ved Høyskolen i Oslo. 
Ny utdannelse. 
Den nye deltidsutdanningen skal være mer nettbasert slik at barnehageansatte ikke behøver å ta permisjon fra jobben for å studere. Antallet studieplasser vil opprettes etter etterspørselen. Førskolelærerutdanningen driver også omfattende rekruttering for å kapre nye folk til yrket. 
Dårlig rykte. 
Morten Solheim og Britt Kathrin Bakke er førskolelærerstudenter utplassert i Oskar Braaten barnehage på Torshov. De er strålende fornøyd med valg av studie.
- Yrket er fantastisk og variert, sier Solheim og får anerkjennende nikk fra studiekameraten. De tror dårlig ry gjør at ikke flere søker seg til yrket.
- De færreste vet hva yrket innebærer. Navnet gjør at mange tror "førskolelærer" er en type lærer "light". Men det er en egen pedagogisk virksomhet - og en egen profesjon, sier Solheim. 
Anne Furu, høvskolelektor ved Førskoleutdanningen i Oslo, har vært med på å lage en undersøkelse blant pedagogiske ledere som er ansatt i Oslo kommunes barnehager. Det er fantastisk og variert. - Undersøkelsen viser at det er for liten kompetanseutvikling på arbeidsplassene. Førskolelærerne går over til andre yrker fordi jobben ikke er interessant nok. 
