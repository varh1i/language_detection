دافغانستان ولسمشر حامد کرزي د پاکستان له ولس سره په زلزله کې هغوى ته د وراوښتي زيان له کبله خوا خوږي وښوده .
په کابل کې د خبرو پر مهال ښاغلي کرزي وويل چې نړيواله ټولنه بايد له زلزله ځپلو سره د مرستې لپاره تر خپله وسه هرڅه وکړي.
ښاغلي کرزي وويل د افغان ولس زړونه په پاکستان کې دخپلو ورونو او خويندو د بدې ورځې له کبله له گرومه ډک دي.
پنځه ورځې وړاندې ددغې زلزلې له کبله په پاکستان کې په لس گونو زره مړه او ژوبل شول.
