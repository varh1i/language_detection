
  Aeth yr Antur i'r wal y llynedd gan adael dyledion o dros £1m a 45 o weithwyr yn ddi-waith 
Mae gwersi i'w dysgu ar fyrder o gwymp asiantaeth fenter, medd adroddiad sy'n cael ei gyhoeddi ddydd Mercher. 
Roedd Llywodraeth y Cynulliad yn gwybod am sefyllfa ariannol fregus Antur Dwyryd Ll n, medd adroddiad Pwyllgor Archwilio'r Cynulliad, ond ni rannodd yr wybodaeth â chyrff eraill yn y sector cyhoeddus, cyrff oedd yn dal i ariannu ei phrosiectau. 
Mae gan Lywodraeth y Cynulliad 30 diwrnod i ymateb i adroddiad y pwyllgor. 
Aeth yr Antur i ddwylo'r derbynwyr flwyddyn yn ôl gan adael dyledion o dros £1m a 45 o weithwyr yn ddi-waith. 
    Dwi'n meddwl fod hwn yn adroddiad pellgyrhaeddol yn y ddisgyblaeth y mae'n ei gosod ar arian cyhoeddus Yr Arglwydd Dafydd Elis Thomas, Llywydd y Cynulliad 
Mae'r adroddiad yn dweud fod diffyg rhannu gwybodaeth yn golygu fod cyrff fel yr Awdurdod Datblygu ac ELWa wedi dibynnu'n llwyr ar yr Antur i reoli'r risg wrth drin arian cyhoeddus - heb brofi gallu'r asiantaeth i ddelio â'r peryglon posib. 
"Rydym o'r farn na all y cyrff sector cyhoeddus oedd yn ymwneud â'r Antur ymesgusodi'n llwyr rhag derbyn unrhyw gyfrifoldeb am fethiant y cwmni," meddai cadeirydd y pwyllgor, yr AC Janet Davies. 
"Mae'n drueni na allai Llywodraeth y Cynulliad wneud mwy i ddiogelu'r prosiectau yr oedd yr Antur yn eu rhedeg. 
"Teimlad y pwyllgor yw bod gwersi pwysig i'w dysgu ar gyfer y dyfodol." 
Bas data 
Mae'r adroddiad yn argymell ffyrdd mwy effeithiol o fonitro sut y mae cyrff tebyg yn gwario arian cyhoeddus yn y dyfodol. 
Dywedodd yr Arglwydd Dafydd Elis Thomas, Llywydd y Cynulliad ac un o'r rhai ofynnodd i'r Archwilydd Cyffredinol ymchwilio, fod yr adroddiad yn dangos fod y rheolau presennol "yn gwbwl ddiffygiol". 
    "Dyma'r gydnabyddiaeth gyntaf gan unrhyw gorff swyddogol fod yna fai wrth ddrws y cynulliad a'i asiantaethau . Alwyn Gruffydd, dyn busnes 
"Dwi'n meddwl fod hwn wedi adroddiad Swyddfa Archwilio Cymru yn adroddiad pellgyrhaeddol yn y ddisgyblaeth mae'n ei gosod ar arian cyhoeddus," meddai. 
" mae'r pwynt arbennig yma, y dylid cael bas data cyffredin dros y bwrdd i bawb sy'n derbyn arian cyhoeddus ac y dylai'r berthynas bob amser fod yn ddwyochrog rhwng llywodraeth gydag arian cyhoeddus a chwmni fel hyn, yn berthnasol ar draws Cymru. 
"Ac mae'n allweddol bwysig bod y llywodraeth yn ymateb yn glir i hwn a dwi'n siwr y byddan nhw. 
"Mae hon yn rhan o system archwilio sydd ganddon ni bellach ers datganoli - y ffaith fod y Swyddfa Archwilio yn dwyn adroddiad, y pwyllgor yn ei drafod ac yna bod y llywodraeth yn ymateb o fewn 30 diwrnod." 
Dywedodd ei fod yn "embaras gwleidyddol" ond gwadodd ei fod yn embaras i'r cynulliad. 
"Nid yw'n embaras i'r cynulliad oherwydd drwy ein gweithdrefnau ni y mae hyn wedi dod i'r amlwg," meddai. 
Dywedodd Alwyn Gruffydd, sy'n rhedeg busnes cysylltiadau cyhoeddus ac un o'r rhai gollodd arian, fod yr adroddiad "yn newyddion ardderchog cyn belled ag y mae'n mynd". 
Corff di-elw 
"Dyma'r gydnabyddiaeth gyntaf gan unrhyw gorff swyddogol fod yna fai wrth ddrws y cynulliad a'i asiantaethau yngl n â'r hyn sydd wedi digwydd a bod swyddogion Llywodraeth y Cynulliad yn gwybod ymhell o flaen llaw fod yna ddrwg yn y caws. 
Pe bai monitro digonol wedi bod ar weithgareddau'r Antur, meddai, byddai'r ardal "efallai wedi gallu cadw Antur Dwyryd Ll n fel corff, cadw'r swyddi a gollwyd ac arbed busnesau'r ardal rhag colli hanner miliwn o bunnau." 
Cafodd yr asiantaeth ei sefydlu yn 1988 er mwyn rhoi cyngor ar fusnes a hyfforddiant i gymunedau yng Ngwynedd. 
Fel corff di-elw roedd yn dibynnu ar gontractau a grantiau o'r sector cyhoeddus yng Nghymru, gan gynnwys yr Awdurdod Datblygu a'r corff addysgu ELWa. 
Mae canlyniadau adroddiad y pwyllgor archwilio yn dilyn adroddiad Archwilydd Cyffredinol Cymru yng Ngorffennaf a ddaeth i gasgliad tebyg. 
Dywedodd yr Archwilydd Cyffredinol Jeremy Colman bryd hynny mai rheolaeth ariannol wael oedd y prif reswm am gwymp yr asiantaeth. 
Un o brif gasgliadau ei adroddiad ef oedd "nad oedd rheolaethau digonol mewn lle yngl n â sut yr oedd arian cyhoeddus yn cael ei wario". 
