
 
БМТнинг ЮНИСЕФ болалар жамғармасига кўра, 2010 йил охирларигача Шимолий Африка давлатларида СПИД туфайли ётиб қоладиган болалар сони 18 миллионни ташкил этади.
Шунингдек, ташкилотнинг билдиришича, хар бир дақиқада бир бола ВИЧ вирусини юқтиради ва бошқа бири СПИД билан боғлиқ касалликдан ҳаётдан кўз юмади. 
Жамғармага кўра, ВИЧ ва СПИДга қарши глобал курашда болалар масаласи эътиборсиз қолдирилмоқда.
ЮНИСЕФ бор-йўғи 5% ВИЧни юқтирган бола тиббий кўмак олиши ва СПИД туфайли етим қолган 15 миллион боланинг 10% дан камроғигина молиявий ёрдам олади.
ЮНИСЕФ болалар жамғармаси бошқарувчи директори Анн Венеман СПИД туфайли азият чекаётган болаларни ошкор касалликнинг "кўринмас юзи" деб таърифлаган. 
"Дунёнинг болалар учун ва СПИДга қарши бирлашиши ўта муҳим. Муаммонинг кўлами кенгайиб бормоқда, аммо бунга жавоб миқёси етарли эмас,"-деб айтган Анн Венеман.
Болалар жамғармаси "Болалар учун бирлашинг, СПИДга қарши бирлашинг" номли Африка, шунингдек оммавий эпидемия хавф солаётган Марказий Осиё ва Шарқий Оврўпога эътибор қаратилган янги кампанияни бошлаш арафасида. 
Кампания ёшларни ўз-ўзларини ҳимоя қилишга ўргатиш, ВИЧни юқтирган болалар зарурий ёрдамларни олишларини таъминлаш билан вирусни онадан болага ўтишини олдини олишга эътибор қаратади. 
Гарчи асосий эътибор Шимолий Африкага қаратилган эса-да, ЮНИСЕФга кўра, Шарқий Оврўпо ва Марказий Осиёда ВИЧ билан яшаётганларнинг аксарияти 30 ёшгача бўлган ёшлардир.
Касалликнинг ёйилиш даражаси дунёнинг бошқа жойларига нисбатан шиддатлироқдир.
