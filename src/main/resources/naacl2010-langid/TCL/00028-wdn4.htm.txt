
 
ຈີນ​ສາ​ມາດ​ຜະ​ລິດ​ລູກຈະ​ຫລວດຍິງ​ສົ່ງຍານ​ອາ​ວະ​ກາດ​ລຸ້ນ​ໃໝ່
(ຂ​ປ​ລ) ຕາມ​ຂ່າວ​ວິ​ທະ​ຍຸ​ສາ​ກົນ​ແຫ່ງ​ປະ​ເທດ​ຈີນ: ວັນ​ທີ 22 ຕຸ​ລານີ້, ພາກ​ສ່ວນ​ກ່ຽວ​ຂ້ອງດ້ານ​ອາ​ວະ​ກາດ​ຂອງ​ຈີນ​ໃຫ້​ຮູ້​ວ່າ, ປະ​ຈຸ​ບັນ​ວຽກ​ງານ​ຄົ້ນ​ຄ້​ວາ​ຜະ​ລິດ​ລູກ​ຈະ​ຫລວດຍິງ​ສົ່ງ​ຍານ​ອາ​ວະ​ກາດ ດ້ວຍ​ຄວາມ​ແຮງ​ສູງລຸ້ນ​ໃໝ່​ຂອງ​ຈີນພວມ​ດຳ​ເນີນ​ໄປ​ຢ່າງ​ສະ​ດວກ,ແລະ​ມີ​​ຄວາມ​ຄືບ​ໜ້າ. 
ຕາມ​ຂ່າວ​ໃຫ້​ຮູ້​ວ່າ: ລູກ​ຈະ​ຫລວດຍິງ​ສົ່ງ​ຍານ​ອາ​ວະ​ກາດ​ດ້ວຍ​ຄວາມ​ແຮງ​ສູງ​ລຸ້ນ​ໃໝ່ນີ້ ເມື່ອ​ທຽບ​ກັບ​ລູກ​ຈະ​ຫລວດຍິງ​ສົ່ງ​ຍານ​ອາ​ວະ​ກາດ​ຂອງ​ຈີນ​ທີ່​ມີ​ຢູ່​ໃນ​ປະ​ຈຸ​ບັນ​ແລ້ວເຫັນ​ວ່າ​ມີ ຄວາມ​ສາ​ມາດ​ຍິງ​ສົ່ງ​ໄດ້ສູງ​ກ່​ວາ​ສາມ​ເທົ່າ. ປະ​ຈຸ​ບັນ, ລະ​ບົບຂັບ​ເຄື່ອນຂອງ​ລູກ​ຈະ​ຫລວດຊະ​ນິດ​ດັ່ງ​ກ່າວ​ໄດ້​ສຳ​ເລັດ​ ການ​ທົດ​ລອງ​ຢູ່​ພາກ​ພື້ນ​ດີນ​ແລະ​ກຳ​ລັງ​ວາງ​ແຜນ​ສັງ​ລວມ​ຢູ່​ໃນ​ຂະ​ນະ​ນີ້.
ຜູ້​ຊ່ຽວ​ຊານ​ທີ່​ກ່​ຽວ​ຂ້ອງ​ຊີ້​ອອກວ່າ, ພາຍ​ຫລັງ​ການ​ຄົ້ນ​ຄ້​ວາ​ແລະ​ຜະ​ລິດ​ ລູກ​ຈະ​ຫລວດ​ລຸ້ນ​ໃໝ່​ນີ້ສຳ​ເລັດ​ຜົນ​ແລ້ວ, ຈະ​ຍົກ​ສູງ​ລະ​ດັບຄວາມ​ສາ​ມາດ​ ​ຂອງ​ລູກ​ຈະ​ຫລວດ​ຍິງ​ສົ່ງຍານ​ອາ​ວະ​ກາດຂອງ​ຈີນຂຶ້ນ​ອີກ​ບາດ​ກ້າວ​ຫນຶ່ງ, ທັງຍົກ​ສູງ​ຄວາມ​ສາມາດໃນ​ການ​ແຂ່ງ​ຂັນ​​ໃນ​ຕະ​ຫລາດ​ການ​ບິນ​ອາ​ວະ​ກາດ​ສາ​ກົນ​ອີກ​ດ້ວຍ./
          
