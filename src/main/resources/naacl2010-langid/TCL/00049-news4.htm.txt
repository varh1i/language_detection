
Naniniwala si Ilocos Norte Imee Marcos na ang mga radio stations na kritikal sa Arroyo administration ang malamang na unang ipasara ng pamahalaan kaalinsunod ng Executive Order 454 na ipinalabas ni Pangulong Gloria Arroyo.
Ayon kay Marcos, layunin ng EO 454 na busalan ang mga mamamahayag at tuluyang ipasara ang mga radio stations na walang tigil na bumabatikos sa administrasyon.
Tinukoy ng lady solon ang DZMM, DZBB at DZEC na posibleng unang ipasara umano ng Malacañang dahil sa mga nabanggit na himpilan bugbog-sarado ang Pangulo. Bukod dito, madaling maintindihan ng taumbayan ang radyo bukod pa sa malawak ang naaabot at impluwensiya nito sa tao kaya’t malaki ang posibilidad na ito ang unang ipasasara ng gobyerno.
