د کابل د عامه محکمې مشر قاضي انصار الله مولوي زاده وويل چې د ( حقوق زن ) د مجلې د مسوول چلوونکي علي محقق نسب د دوسېې له ارزونې وروسته به وروستۍ پريکړه کېږي.
ښاغلي محقق نسب ، دوه اوونۍ وړاندې د قران له نظره ارتداد ، د مقالې د خپرولو له کبله ونيول شو .
په رسنيو کې د سر غړونو د ارزونې کمېسيون ټينگار کوي چى دده نيول او بندي کول ، غير قانوني دي ، خو دې سره جوخت يې پخپلې پرونۍ غونډې کې له نوموړي څخه د مجلې د چلولو واک واخيست. 
په لومړي ځل د حقوق زن د مجلې چلوونکي علي محقق نسب وکولى شو اى چې د رسنيو له قانونه د سرغړونو د ارزونې د کمېسيون په غونډه کې ، گډون وکړي او د قران له نظره ارتداد ترسرليک لاندې په مجلې کې د خپرې شوې مقالې په اړه د کمېسيون د غړو پو ښتنو ته ځوابونه ورکړي . 
د پوښتنو او ځوابونو دغه غونډه د اطلا عاتو او کلتور او گرځندوى د وزير سيد مخدوم رهين په مشري جوړه شوې وه . 
د کمېسيون غړي او د افغان ژورناليستانو د خپلواکې ټولنې مشر رحيم الله سمندر واېي چې د ښاغلي محقق نسب د ځوابونو له ارزونې وروسته ، کمېسيون له څارنوالۍ او محکمې څخه غوښتنه وکړه چې هغه وبخښي اوله بنده نه ېې خوشي کړي . 
خو کمېسيون وويل چې ښاغلي محقق نسب ژورناليستى زده کړه نه ده کړې اوبايد د مجلې د چلوونکي په توگه کار ونه کړي. 
خو محکمه، د رسنيو له قانونه د سرغړونو د ارزونې د کمېسيون دغه غوښتنه نه مني او د کابل د عامه امنيت د محکمې مشر انصارلله مولوى زاده ټينگار کوي چې محقق نسب ژورناليستي زده کړه نه ده کړې اوبايد د مجلې د چلوونکي په توگه کار ونه کړي. 
په همدې ترڅ کې د افغانستان د خلکو د اسلامي وحدت گوند مشر محمد محقق ، دده په وينا د خپلې عقيدې د څرگندولو لپاره ، دښاغلي محقق نسب د نيول کېدو او بندي کېدو له کبله خواشيني ښودلې او دهغه د خوشي کولو غوښتنه يې کړې ده .
ښاغلى محقق نسب ، دوه اوونۍ وړاندې ، اسلام ته د سپکاوۍ په تو ر و نيول شو .
