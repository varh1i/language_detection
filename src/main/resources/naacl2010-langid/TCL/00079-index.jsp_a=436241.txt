För tionde gången står Göran Persson i riksdagen och startar ett nytt riksdagsår med samma löfte: Den öppna arbetslösheten ska pressas ner till fyra procent.
Hans väljare ska veta var de har sin statsminister och känna sig trygga med socialdemokratin.
Fast hittills har Perssons regering misslyckats med jobbpolitiken. Det vet ju alla.
Men han mal på ändå, om sitt land som "på område efter område placerar sig på tätpositioner."
Nu ska barnbidraget höjas igen, han lovar mer underhållsstöd, bostadsbidrag, sjukförsäkring. Bättre föräldraförsäkring.
Det är en klassisk socialdemokratisk bidragspolitik som ska lugna och övertyga de redan troende om att bättre tider är nära.
