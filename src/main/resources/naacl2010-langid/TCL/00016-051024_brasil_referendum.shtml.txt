На референдумі в Бразилії більшість виборців відхилила пропозицію заборонити продаж вогнепальної зброї. 
Минулого року в Бразилії в результаті використання вогнепальної зброї загинуло 36 тисяч людей - більше, ніж у будь-якій іншій країні світу. 
Президент Лула да Сілва і церковні провідники закликали громадян підтримати повну заборону. 
Але опоненти такого кроку твердили, що внаслідок такої заборони пересічні бразилійці будуть беззахисними перед озброєними злочинцями. 
За словами кореспондента Бі-Бі-Сі, референдуму передували багато тижнів запеклої кампанії, і тепер до цієї проблеми в Бразилії повернуться нескоро. 
Ребекка Петерс - директор міжнародної групи тиску, яка виступає проти розповсюдження зброї: 
"Лоббісти зброї мали набагато більше грошей на витрати, пов'язані з телевізійною рекламою. Вони зробили кілька дуже майстерних реклам, дуже вправних, коштовних і, як це стало тепер очевидним, дуже переконливих. Ще два тижні до референдуму десь 80% населення підтримували заборону зброї і лише впродовж двох останніх тижнів, коли крутили ту рекламу на телебаченні, підтримка різко впала". 
