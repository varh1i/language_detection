Den engelske landsholdsangriber Michael Owen vendte søndag tilbage efter en mindre skadespause.
Det fejrede Owen med to mål i 3-0-sejren over West Bromwich Albion. Det første satte den tidligere Real Madrid- og Liverpool-angriber ind med en flugter, mens 2-0-målet blev scoret fra tæt hold.
Veteranen Alan Shearer kom ind fra bænken og øgede til 3-0.
Thomas Gaardsøe sad på WBA-bænken i hele kampen, mens Martin Albrechtsen tog en fridag grundet en skade.
Med sejren er Newcastle på 10. pladsen, mens WBA indtager 17. pladsen.
