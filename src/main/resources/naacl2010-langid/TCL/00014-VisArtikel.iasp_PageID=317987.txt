Er du en af dem, der tror, at oralsex nærmest er risikofrit? Så kan du godt spytte ud igen. 
En ny undersøgelse foretaget af Departementet for Offentlig Sundhed i Chicago i USA viser nemlig, at stadig flere mennesker redder sig en kønssygdom ved ubeskyttet oralsex. 
Livsfarlige sygdomme 
Ifølge læge C. Ciesielski, der er står bag den nedslående rapport, mener mange mennesker ikke, at oralsex er det samme som rigtig sex. Det får mange unge til helt at droppe kondomet, når de møder en tilfældig partner og mundtøjet tages i brug. 
En af de mere farlige kønssygdomme, man har registreret blandt de sliksultne patienter, er den frygtede syfilis, som i mange år var næsten udryddet i vesten. 
Den kan i værste fald føre til alvorlig sygdom og alt for tidlig død, hvis den ikke behandles korrekt og hurtigt. 
Syfilis er kendt for hurtig spredning i homoseksuelle miljøer, men den smitter også let mellem heteroseksuelle partnere. 
Også det helt almindelige herpes-virus, 'herpes simplex virus 1', der normalt kun fremkommer omkring munden, er begyndt at brede sig til kønsdelene i stor stil hos de unge. 
Det kan give smertefulde bylder og sår omkring de ædlere dele og er meget smitsomt. Læger antager, at kønssygdommenes offensiv skyldes, at oralsex er blevet mere almindeligt i befolkningen. 
Hold op eller brug gummi 
Hvis du vil undgå de ubehagelige sygdomme, er der to løsninger: 
Enten afholder du dig fra oralsex og lever livet lidt kedeligere. Eller du bruger konsekvent kondom, hvis du har flere forskellige sexpartnere.
