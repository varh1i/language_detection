I går kom ytterligare ett avhopp från Feministiskt initiativ, Fi.
En av grundarna, Helena Brandt, som varit både styrelseledamot och kassör lämnar organisationen i protest mot att den har blivit toppstyrd och att den politiskt prioriterar sexuell läggning i stället för att ha en politisk bredd.
På vanlig svenska betyder det att hon tycker att de lesbiska feministerna tar för stor plats i Fi.
Faktum är att Fi alltmer börjar likna Berts och Ians ny demokrati. Inte politiskt men väl strukturellt.
Ny demokrati var ett missnöjesparti som byggdes upp av ett antal politiska krav men saknade en gemensam värderingsbas.
