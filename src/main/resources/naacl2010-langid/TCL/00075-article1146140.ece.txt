
 
(c) DAG GRUNDSETH / 
QuickTime kan hentes fra Apple
En tydelig preget Hareide offentliggjorde mandag formiddag troppen til play off-kampene mot Tsjekkia. Landslagssjefen innledet pressekonferansen med å sende varme tanker til Enerly og hans nærmeste familie.
- Dette er en spesiell dag for norsk fotball. Det som har skjedd med Dagfinn Enerly overskygger fremgangen rundt norsk fotball. I kampen om poeng og prestasjoner er det ting i livet som er viktigere enn det å prestere. Jeg kjenner Dagfinn som en kjekk gutt, som var en positiv bidragsyter overfor alle i norsk fotball. Nå må han føre sin kamp alene, og Dagfinn skal vite at vi tenker på ham og den situasjonen han er i nå, sa en alvorstynget Hareide.
- Så får vi håpe ting ordner seg for gutten og for familien. Vi krysser fingrene, fortsatte Hareide.
