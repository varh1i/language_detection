د مکسيکو په يوکاتان ټاپووزمه کې چارواکو د وېلما سمندري توفان له رسېدو مخکې لسگونه زره تنه له ساحلي سيمو نه ايستلي دي.
په هغو سيمو کې چې خلک ترې وايستل شول، د سيلانيانو د استراحت سيمې – کانکون او کوزوميل هم راځي. 
په يوه پړاو کې وېلما د ثبت شوي تاريخ په ټول بهير کې تر ټولو ستر سمندري توفان وبلل شو. 
اوس د هغه زور لږ ناست دى، خو لا هم داسې سيلۍ ورسره ملگرې ده چې په يوه ساعت کې تر ٢٣٠ کيلومترو چټکتيا لري. 
د مکيسکو ترڅنگ، په کيوبا او د امريکا په فلوريدا ايالت کې هم د بيړه نيو اقداماتو لارښوونه شوې ده. 
