
 
ຈີນ​ ຮ່າງກົດໝາຍວ່າດ້ວຍຄວາມປອດໄພ ແລະ ຄຸນນະພາບຜະລິດຕະພັນກະສີກຳ”
ຂປລ: ຕາມຂ່າວວິທະຍຸສາກົນແຫ່ງປະເທດຈີນ, ໃນວັນທີ 24 ຕຸລາ, ໃນ​ວາລະຂອງ ກອງປະຊຸມຂອງ ຄະນະປະຈຳ ສະພາປະຊາຊົນແຫ່ງຊາດຈີນ ທີ່ພວມດຳເນີນ ຢູ່ນັ້ນ ແມ່ນພິຈາລະນາຮ່າງ ”ກົດໝາຍວ່າດ້ວຍຄວາມ ປອດໄພຄຸນນະພາບ ຜະລິດຕະພັນ ກະສີກຳ” ຮ່າງກົດໝາຍກຳນົດຢ່າງຈະແຈ້ງວ່າ ຈະສ້າງລະບົບມາດຖານຄວາມປອດໄພ ດ້ານຄຸນນະພາບ ຜະລິດຕະພັນກະສີກຳ ເພື່ອແກ້ໄຂບັນຫາຄວາມ ປອດໄພ ຂອງຜະລິດ ຕະພັນກະສີກຳ ທີ່ປະຊາຊົນມີ​ຄວາມສົນໃຈ.
ການຮ່າງ​ກົດ​ໝາຍ​ດັ່ງ​ກ່າວ ແມ່ນ​ເພື່ອພື່ອຮັບປະກັນຄວາມປອດໄພ ດ້ານຄຸນນະພາບຜະລິດຕະພັນກະສີກຳ, ຮັກສາ ສຸຂະພາບຂອງສາທາລະນະຊົນ, ຮ່າງກົດໝາຍ ໄດ້ວາງຂໍ້ກຳນົດລະອຽດ ກ່ຽວກັບວຽກງານຕ່າງໆ ເຊັ່ນ: ເພີ່ມທະວີການ ຕິດຕາມກວດກາແຫລ່ງຜະລິດຕະພັນ ກະສີກຳ, ເພີ່ມທະວີການຜະລິດຜະລິດ ຕະພັນກະສີກຳ ໃຫ້ໄດ້ຕາມມາດຖານ ແລະ ການຄຸ້ມຄອງໃຫ້ເປັນແບບສະບັບເປັນຕົ້ນ. ພ້ອມກັນນັ້ນ, ຮ່າງ​ກົດ​ໝາຍ ຍັງກຳນົດວ່າ ຕ້ອງປົກປ້ອງສິດທິຂອງຜູ້ບໍລິໂພກ.
ນອກຈາກນີ້, ຮ່າງກົດໝາຍ ຍັງໄດສົ່ງ​ເສີມ​ໃຫ້ມີການໃຊ້ມາດຕະຖານ ການວັດ​ແທກ​ດຽວ​ກັນ ເພື່ອຕິດຕາມການ ຄວບຄຸມຄວາມປອດ ໄພດ້ານ ຄຸນນະພາບຜະລິດຕະພັນກະສີກຳ ./.
          
