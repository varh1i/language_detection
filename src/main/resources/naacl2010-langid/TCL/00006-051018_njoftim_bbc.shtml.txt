Në partneritet me Ambasadën Britanike në Tiranë, Shërbimi Shqip i BBC-së dhe Instituti i Medias ofrojnë një program trajnimi për t'iu dhënë mundësi katër gazetarëve të rinj shqiptarë të forcojnë aftësitë e tyre në një ambjent ndërkombëtar.
Përveç kurseve të trajnimit të BBC-së, ju do të trajnoheni dhe mbikqyreni në Shërbimin Shqip mbi buletinet e lajmeve, ndërtimin e programeve, intervistat dhe raportimin nga ngjarjet si dhe përgatitjen e faqeve të lajmeve në internet. 
Do të keni mundësi të merrni pjesë edhe në programin Auditorium që transmetohet në televizion, radio dhe internet.
Për të aplikuar duhet të demonstroni se keni:
• njohuri të shqipes si gjuhë e parë (ose ekuivalente)
• përvoja si gazetar në shtyp, radio dhe/ose televizion do të ishte ideale
• entuziasëm për radio dhe internet
• të dini të flisni dhe shkruani anglisht në mënyrë të përkryer
• arsim të lartë ose ekuivalent
• njohuri të thella për politikën, ekonominë dhe kulturën e botës shqiptare
Nëse keni nevojë për më shumë ndihmë ju lutemi kontaktoni në Zyrën e Rekrutimit të Shërbimit Botëror të BBC-së: lda.lucedarska-slack@bbc.co.uk
Formularët e plotësuar të aplikimit pranohen deri në datën: 31 tetor 2005.
