Ръководството на ББС реши да затвори 8 от 12 европейски редакции, сред които и българската, като част от цялостната реорганизация на предаванията за чужбина. 
Централна част в новата стратегия е създаването на новинарски телевизионен канал на арабски език. 
Новата арабска телевизия ще представлява най-голямата трансформация на Световните служби в 70 годишната история на корпорацията. 
Тя ще започне да излъчва през 2007 година първоначално 12 часа в денонощието. 
В рамките на Световните служби ще бъдат закрити общо 10 редакции, а освободените финансови средства ще бъдат насочени към новата телевизия.
