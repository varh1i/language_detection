Најголемата челичарница во Украина му е продадена на меѓународниот магнат Митал, за 4,8 милијарди долари. 
Продажбата на железарницата беше дел од напорите на претседателот Јушченко да ги убеди инвеститорите да и' дадат доверба на неговата либерална влада. 
Јушченко денеска рече дека аукцијата покажува дека Украина е способна за чесна приватизација. 
Минатата година фабриката беше продадена на конзорциум од деловни лица тесно поврзани со поранешната влада. 
Продажбата подоцна беше прогласена за незаконска и железарницата и' беше вратена на државата. 
Денешната аукција дури беше пренесувана и на телевизијата.
