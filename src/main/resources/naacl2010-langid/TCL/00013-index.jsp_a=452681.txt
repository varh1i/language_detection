För 15 år sedan var de flesta hänvisade till utbudet av jobb och utbildningar på hemmaplan.
I dag ser det annorlunda ut. Tack vare bättre kommunikationer, växande arbetsmarknader och större utbildningsutbud, har nu fler människor tillgång till fler jobb och fler studiemöjligheter. Men ändå är det många som står utanför arbetsmarknaden och inte kan utbilda sig rimligt nära hemorten. 
Västra Götaland är i dag Sveriges starkaste tillväxtregion, med Göteborg som motor. Genom att ge människor tillgång till större område för att söka arbete och utbildning blir tillväxten starkare i hela Västra Götaland. 
Skälet är att företagen går bättre med mer tillgång på arbetskraft och med fler jobb att söka är det lättare för en arbetslös att hitta ett nytt jobb. 
Det är givetvis inget självändamål att behöva resa till arbete eller skola, men för många är en period av pendling det enda alternativet till arbetslöshet. 
