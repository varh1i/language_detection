
Biglang pumihit kahapon ng estratehiya ng operasyon ang pulisya matapos na ura-uradang ipinag-utos ni Philippine National Police (PNP) chief General Arturo Lomibao ang paglulunsad ng Offensive Pursuit Operation (OPO) laban sa rebeldeng New People’s Army.
Ang pagsi-shift ng police operation mula sa dating defensive operation mode, ayon kay PNP spokesman Chief Supt. Leopoldo Bataoil, ay matapos na matisod ang impormasyong nagpakawala umano ang NPA ng 65 bagong recruits at sparrow units sa lalawigan ng Cagayan at Isabela para maghasik ng terorismo.
"The order is for the PNP to shift from active defense operations mode to offensive pursuit operations in order to prevent the NPAs from taking advantage of our vulnerable stations. This local terrorists will be the subject of intensified law enforcement operations by the PNP in close coordination with the AFP counterparts," sabi ni Bataoil.
Base sa intelligence report, pinawalan ang mga nabanggit na recruits para sa test mission matapos ang mga itong sumailalim sa masusing pagsasanay sa kuta ng NPA sa Sinundungan Valley sa may boundary ng Apayao at Cagayan.
