I Sverige tar en ung människa livet av sig var tredje dag.
Bara drygt en tredjedel av flickor i 15-årsåldern "trivs bra med livet just nu", enligt den senaste undersökningen om skolbarns hälsovanor som Folkhälsoinstitutet genomför vart fjärde år.
För 20 år sedan var den siffran 54 procent.
Rapporten "Ung i Värmland" visar att andelen pojkar som känner sig "ledsna" fördubblats de senaste 15 åren.
Socialstyrelsens "Folkhälsorapport 2005" visar att nästan sex av tio tonårsflickor känner sig nedstämda, nervösa eller irriterade.
Fyra av tio tonårspojkar känner på samma sätt.
6 000 svenska tonåringar använde år 2003 antidepressiva mediciner varje dag. Konsumtionen har fördubblats under de senaste åren. 
