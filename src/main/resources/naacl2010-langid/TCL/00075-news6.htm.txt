
Nilinaw kahapon ng Energy Regulatory Commission (ERC) na walang magaganap na pagtataas sa singil sa kuryente sa ginawang pagtatanggal sa cross subsidy.
Ipinaliwanag ni ERC chairman Rodolfo Albano na taliwas sa pangamba ng publiko ay hindi umano magreresulta sa pagtataas ng kuryente ang pag-alis sa cross subsidy bagkus aalisin lamang nito ang dagdag na subsidy na binabayad ng ilang mga customer na kumukonsumo ng mataas na kuryente, tulad ng mga industrial at commercial customers.
