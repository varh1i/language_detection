Den svenska sjukvården står idag handfallen inför fenomenet med manipulativa rörelser, det vill säga sekter. 
Händelserna i Knutby och nu senast "Schamanen" i Dalarna som dömdes till sex års fängelse för att ha förgripit sig på unga kvinnor i "terapi-syfte", speglar ett Sverige där olika sekter brutalt utnyttjar svaga individer i det fördolda. 
Det tragiska är att när sektmedlemmar äntligen fattar mod att hoppa av - då finns inte hjälpen till hands.
Personer med psykiska besvär som har lämnat sekter måste få rätt hjälp. Idag är det inte möjligt - såväl läkare som psykologer vittnar om att svensk sjukvård saknar kunskaper om behandlingen av avhoppare. 
Det är anmärkningsvärt att vårdminister Ylva Johansson, sju år efter den statliga utredningen som föreslog konkreta åtgärder, förhåller sig passiv. Folkpartiets förslag om ett nationellt kunskapscenter viftades bort av regeringen.
