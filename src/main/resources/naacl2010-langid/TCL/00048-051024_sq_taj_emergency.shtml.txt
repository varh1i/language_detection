مقمات وزارت امور اضطراری تاجيکستان از مشکل تامين مالی اين نهاد و کمبود ذخاير غذا و تجهيزات برای اسيب ديدگان حوادث طبيعی در اين کشور اظهار نگرانی کرده اند.
وزير امور اضطراری تاجيکستان، به عنوان مثال، گفته است که در حال حاضر در انبار های اين وزارتخانه حتی يک کيسه آرد وجود ندارد.
به گفته ميرزا ضيايف، وزير امور اضطراری برای رفع عواقب حوادث طبيعی در اين کشور تا پايان سال جاری حدود 52 ميليون دلار آمريکايی ضرور است.
آقای ضيايف افزود که در پی حوادث طبيعی در سال جاری 47 تبعه تاجيک جان خود را از دست داده اند و بيش از چهار هزار و پانصد واحد مسکونی کاملأ ويران شده و يا آسيب ديده است.
وزير امور اضطراری تاجيکستان می گويد که به دليل مشکلات اقتصادی دولت اين کشور برای رفع عواقب حوادث طبيعی از جامعه جهانی درخواست کمک می کند.
به گقته آقای ضيايف، تا پايان سال جاری میبايست حدود يک هزار خانواده تاجيک از محلات زير خطر به مناطق امن کوچ داده شوند، ولی به دليل کمبود مبالغ اين کار تا حال اجرا نشده است و تا پايان سال جاری ميلادی نيز عملی به نظر نمی رسد.
وزير امور اضطراری تاجيکستان اظهار اميدواری کرد که دولت اين کشور و سازمان های امداد بين المللی برای حل مشکلات اقتصادی فعاليت نهاد های وابسته به اين وزارت کمک خواهند کرد.
اين در حالی است که طبق پيشبينی کارشناسان زمستان امسال در اين کشور بارندگی زياد و بيش از حد پايين آمدن دمای هوا در نظر است.
