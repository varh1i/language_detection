A hatalmas, sok üzemanyagot fogyasztó amerikai autók lassan kimennek a divatból. 
Helyüket a költségtakarékos, hibrid autók foglalják el. Különösen így van ez azóta, hogy az olajárak tartósan megemelkedtek. 
Azok a napok már régen elmúltak, amikor a Ford csupán fekete színû autókat ajánlott a vásárlóknak. Ma már ennél jóval szélesebb a választék, és az amerikaiak inkább a design és az üzemanyag-takarékos külföldi modellek iránt érdeklõdnek. 
A Fordnak nagy profitot hozó hatalmas sportautók eladása a múlt hónapban teljesen összeomlott, amikor a Katrina hurrikán nyomában az egekbe lendültek a benzinárak. 
Don Leclair, a Ford pénzügyi igazgatója szerint a vállalat nagymértékû piaci átalakulásnak néz elébe, amely a vártnál jóval hamarabb következik be. 
„Tisztában vagyunk vele, hogy a korlátlan mennyiségû olcsó üzemanyag ideje lejárt, és úgy kell megterveznünk a további gyártást, hogy gazdaságosabban használjuk az üzemanyagot annak érdekében, hogy az amerikai családok ne függjenek teljes mértékben a külföldi olajtól" - mutatott rá a pénzügyi igazgató.
A Ford szerint az innováció a talpraállás kulcsa. Az úgynevezett hibrid modellek gyártása megtízszerezõdött, ezen kívül gyáregységeket zárnak be és csökkentik a dolgozók létszámát.
Amerika második legnagyobb autógyártó óriása 1 milliárd háromszázmillió dolláros veszteséget könyvelt el a harmadik negyedévben. Ennek egyik oka a kõolaj rendkívül magas ára volt, a másik a rossz pozíció a japán konkurenciával szemben, a harmadik pedig, a nyugdíjas dolgozók egészségügyi ellátásának költségei, állítja a Ford. 
