
Binuweltahan ng oposisyon si Presidential Spokesman Ignacio Bunye bunsod ng pahayag nitong hindi na dapat interbyuhin ng media ang kanilang panig dahil nagkakalat lamang ito ng maling balita.
Ayon kay Iloilo Rep. Rolex Suplico, halata umanong nais lamang pagtakpan ng kalihim ang kanyang mga kapalpakan at ng administrasyong Arroyo.
Aniya, simula nang sumabog ang ‘Hello Garci’ scandal, wala nang ginawa si Bunye kundi ang pagtakpan at patayin ang isyu.
