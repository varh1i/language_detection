
Hanggang sa Estados Unidos ay umabot ang galamay ng coup plotters sa katauhan ni Federal Bureau of Investigation (FBI) analyst Fil-Am Leandro Aragoncillo.
Sa kanyang talumpati sa Koronadal, South Cotabato, pinasalamatan ni Pangulong Gloria Macapagal-Arroyo ang pamahalaang Amerika sa pagkakaharang sa maitim na balak ni Aragoncillo at mga kasabwat nitong taga-oposisyon na pabagsakin ang kanyang pamahalaan.
Malinaw umanong isa lang ang misyon ni Aragoncillo at ito ay ang makapagnakaw ng mahahalagang impormasyon na magpapalakas sa masamang balak ng kanilang grupo.
Sa ngayon, ayon kay Executive Sec. Eduardo Ermita, determinado umano ang pamahalaan na maestablisa ang koneksyon ni Aragoncillo sa oposisyon upang maisulong din ang kaso laban sa mga ito sa Pilipinas.
Kumilos na rin ang Department of Justice (DOJ) upang paimbestigahan ang mga personalidad na pinaghihinalaang nagpondo sa ilegal na operasyon nina Aragoncillo at Aquino sa Amerika.
