Në Havanë është zhvilluar funerali i muzikantit të famshëm kubanez, Ibrahim Ferrer që vdiq në fundjavë në moshën 78 vjeçare. 
Zoti Ferrer, ishte lideri i grupit Buena Vista Social Club që është nderuar edhe me çmimin e madh të muzikës Grammy. 
Ai është anëtari i tretë i moshuar i grupit që vdes brenda dy vjetësh.
Rreth 200 vetë, miq dhe të afërm të këngëtarit u mblodhën për t'i dhënë lamtumirën e fundit, njeriut që përshkruhej si 'zëri ëngjëllor'.
Ceremonia e varrimit ishte mjaft e thjeshtë.
Trupi i tij ishte vendsour në një arkivol të thjeshtë të zi dhe në një varr me gur të madh. 
Kjo ceremoni e thjeshtë ndoshta ishte pjesë e testamentit të tij.
Vdekja e artistit Ferrer pasoi ato të dy anëtarëve të tjerë të grupit, Compay Segundo dhe Ruben Gonzalez. 
Ata kanë patur një karierë të shkëlqyer gjatë dekadës së fundit të jetës së tyre. 
Muzika e tyre që dukej e harruar dhjetë vjet më parë tani është ringjallur përsëri.
