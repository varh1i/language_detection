
Isang pagdinig ang isasagawa ng Senado upang alamin ang epekto ng expanded value added tax (EVAT) law sa presyo ng mga pangunahing bilihin o ang kabuuang epekto nito sa purchasing power ng mga consumers.
Ang price monitoring hearing na gaganapin ngayon ay pangungunahan ni Senador Mar Roxas, chairman ng House committee on trade and commerce at economic affair.
Naniniwala si Roxas na mahalaga ring malaman ng publiko o taxpayers kung saan mapupunta ang kanilang binabayad na buwis.
"For every peso that every Filipino will be forces to shell out because of EVAT, government should be able to prove that each peso will be spent wisely and benefit all taxpayers in the future," ayon pa kay Roxas.
Kasabay nito, sinabi ng senador na higit pa ring mahalaga sa panig ng pamahalaan ay ang pagsasaayos ng sistema ng koleksyon nito gayundin ang pantay na pagpapatupad ng batas sa lahat ng taxpayers.
