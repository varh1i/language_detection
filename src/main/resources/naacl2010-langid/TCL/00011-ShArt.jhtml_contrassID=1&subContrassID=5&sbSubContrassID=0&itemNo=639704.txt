באוקטובר 2004, אחרי תשע שנות תצפיות בגורילות שפלה מערביות בצפון קונגו, הבחינו חוקרים בהתנהגות יוצאת דופן של אחת הגורילות, נקבה ושמה ליאה, המטופלת בגור. 
ליאה (החוקרים יכלו לזהות את הגורילות לפי תווי הפנים שלהן וצורת הפרווה, האף והמצח), שחיה בפארק הלאומי נואבאלה-נדוקי (Nouabale-Ndoki), חזרה עם קבוצתה למקום שבו לא היתה במשך חצי שנה, ונתקלה במכשול בלתי צפוי - בריכה חדשה שנוצרה בשל פעילות פילים שאכלו מינרלים בקרקע. 
החוקרים, שצפו בליאה וגורה ממחבוא מוגבה, במרחק של כ-180 מטר, ראו את נקבת הגורילה מתקרבת לבריכה ומניחה את הגור על שפתה. לאחר מכן היא נכנסה למים והתקדמה בתוכם על שתי רגליים, אבל לאחר כמה צעדים שבה על עקבותיה, יצאה מהבריכה, והחלה לחפש דבר מה. לבסוף מצאה את מבוקשה - מקל, שאורכו כמטר אחד ועוביו כשני סנטימטרים. היא נטלה את המקל, נכנסה שוב למים והחלה להתקדם באטיות תוך שהיא נעזרת במקל כדי לבדוק את עומקם. לאחר כ-8-10 מטרים הסתובבה לאחור, השליכה את המקל וחזרה לעוללה המייבב. היא נטלה את הצאצא, הקיפה את הבריכה ולא שבה 
