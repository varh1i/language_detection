DALAM tempoh tiga bulan hingga Disember depan, Sony (Malaysia) Sdn Bhd dijangka memperkenalkan tiga lagi kamera digital dalam kategori biasa dan profesional. CANGGIH:
Koleksi kamera
digital terbaru
daripada Sony.
Ketiga-tiganya, Sony Cyber-shot DSC-M2, DSC-N1 dan DSC-R1 ada dipamerkan pada pameran Sony Expo 2005 di Pusat Konvensyen Kuala Lumpur, baru-baru ini. Cyber-shot DSC-M2 (180 gram) boleh melakukan zoom sehingga 3x, beresolusi imej 5.1 megapiksel dan dilengkap dengan lensa Carl Zeiss Vario Tessar. Cyber-shot DSC-N1 (151 gram) juga mampu melakukan zoom 3x, tapi mempunyai resolusi lebih besar iaitu 8.1 megapiksel dan satu-satunya dilengkap dengan skrin LCD TFT terbesar, iaitu 3 inci dan peka sentuhan. Manakala Cyber-shot DSC-R1 (926 gram) ialah kamera digital dalam kategori SLR dengan zoom optikal 5x dan lensa Carl Zeiss Vario-Sonnar T. Resolusi imejnya sebesar 10.3 mega piksel. Sesuatu yang unik pada DSC-R1 ialah skrin LCD TFT sebesar 2 inci diletakkan di bahagian atas bersebelahan lampu kilatnya dan tidak seperti kebiasaan kamera lain yang ditempatkan di bahagian belakang. Ketiga-tiga model terbaru ini menyokong standard pemindahan PictBridge dan menggunakan bateri infolitium. 
