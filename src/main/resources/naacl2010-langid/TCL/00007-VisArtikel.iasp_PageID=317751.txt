Janet Jackson er mor til en 18-årig pige. Det afslørede hendes tidligere svoger mandag i et radioprogram på den amerikanske station 'Hot 97'. 
Janet var bare 18 år, da hun i 1984 blev gift med James DeBarge, og det var sammen med ham, at hun fik datteren Renee, sagde DeBarges bror Young DeBarge under udsendelsen.
Ægteskabet mellem Jackson og James DeBarge varede kun tre måneder, og det var formentlig Janets lovende karriere, der gjorde, at hun ikke selv tog sig af sin datter. Den nu 18-årige Renee er ifølge Young DeBarge vokset op hos Janet ældste søster, Rebbie. Det skriver nyhedsbureauet AP.
Janet Jackson blev i 1991 gift igen - denne gang med René Elizondo Jr. Det ægteskab varede i godt otte år, og nu danner sangerinden par med Jermaine Dupri.
Hverken Janet Jackson eller hendes talsmand har villet kommentere sagen.
