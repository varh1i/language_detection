A Vilma hurrikán már észak-kelet, azaz Florida felé tart, de Kuba nyugati részét is folyamatos esõzés és erõs szelek korbácsolják. A havannai kormány bejelentette, hogy 637 ezer ember evakuálását szervezte meg.
Eközben Mexicó "turista-Mekkája", azaz Cancun környékén már megkezdõdött a kárfelmérés, Floridában pedig aggódva tekintenek Vilma érkezte elé. A BBC havannai tudósítója, Stephen Gibbs:
A partmenti sávban a hatóságok emberei hangosbeszélõkön keresztül szólítják fel a helybenmaradt lakosságot arra, hogy vonuljon fedezékbe.
Attól függõen, mennyire délre fekszik majd Vilma útvonala, Havanna tengerparti része elárasztásának komoly az esélye. A kubai hatóságok igyekeznek hangsúlyozni, hogy a korai megelõzés és a lakosság fegyelmezettsége segített szembeszállni a természet erejével, bár néhány havannai csak nehézségek árán tudott elmenekülni Vilma elõl:
"Hangos búgást hallottunk, és futni kezdtünk, és amikor hátranéztünk, láttuk, hogy mögöttünk van a tornádó. Bemásztunk az ágyak alá, mindenhová, mindenki elbújt" -mesélte ez a férfi. Hasonló élményekrõl számolt be egy másik kubai is:
"Azt hittem, ránk omlott a világ, hogy eljött a világvége. Aztán amikor Vilma elvonult, biztos voltam benne, hogy mindenki meghalt, de sértetlenül másztak elõ a búvóhelyekrõl" – mondta a férfi.
A kubai állami média nem hagy ki egyetlen lehetõséget sem, hogy ideológiai téren pontokat szerezzen az Egyesült Államok ellen. A képernyõkön gyakran látható New Orleans a Katrina levonulta után, mint annak a példája, hogyan nem szabad felkészülni a természeti katasztrófákra.
