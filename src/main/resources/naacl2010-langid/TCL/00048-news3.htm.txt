
Naniniwala ang malaking bilang ng Pinoy na laganap pa rin ang katiwalian sa Arroyo administration, ayon sa pinakahuling survey ng IBON Foundation.
Sinabi ni Rosario Bell Guzman, IBON Foundation Executive Director na batay sa kanilang survey sa 1366 respondents noong Setyembre 26, 2005 hanggang Oktubre 7, may 82.06% ang nagsabing patuloy na nagaganap ang katiwalian sa pamahalaan.
Ayon kay Guzman, kabilang sa mga itinanong sa mga respondents ay kung si Pangulong Gloria Arroyo ba ay nandaya sa 2004 elections at ginamit ang kabang bayan para sa kampanya sa presidential election.
Nabatid sa resulta ng survey na hindi nakatulong sa paglilinis ng imahe ni Pangulong Arroyo ang paglabas sa bansa ni First Gentleman Mike Arroyo matapos madawit sa jueteng scam kasama ang anak na si Congressman Mikey Arroyo.
