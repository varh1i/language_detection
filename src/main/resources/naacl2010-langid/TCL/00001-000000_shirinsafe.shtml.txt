Saurari Shirin safe
Asusun kula da kananan yara na majalisar dinkin duniya, watau UNICEF, ya ce, ana mantawa da yaran, a yakin da ake da cutar kanjamau; kuma a yau din nan asusun ya kaddamar da wani kamfen a duk fadin duniya, don taimaka wa miliyoyin matasan da ke fama da cutar.
Asusun na UNICEF ya ce, a kowane minti daya, yaro guda na mutuwa da ciwon da ke da alaka da Aids din; to amma kashi biyar bisa dari ne kawai na yaran da ke dauke da kwayar cutar HIV mai haddasa Sidar, ke samun magunguna. 
Shugabar Unicef din, Anne Veneman, ta ce cutar na shafar kananan yara matuka:Ta ce, yara miliyan goma sha biyar ne suka rasa daya daga cikin iyayen su, ko kuma duka, sanadiyyar cutar Aids.
A wannan kamfen din, za a maida hankali ne a kan Afirka, da gabashin Turai, da kuma yankin tsakiyar Asiya, inda Unicef din tayi gargadin cewa, babbar alloba na gab da barkewa a kasashe dayawa.
---*-*-*---
Wani kwamitin majalisar dattawan Amirka ya ce, ya gano wata sabuwar shaidar da ta danganta wani dan majalisar dokokin Birtaniya, George Galloway, da wasu kudaden haram, wadanda ya samu daga shirin nan na sayar wa Iraki kayayyakin abinci, a maimakon mai. 
Kwamitin ya ce, ya gano wasu takardun da suka danganta jam'iyyar siyasar mista Galloway, da kuma matar sa, da wasu takardun kudi - ko boca -, wadanda sun kai kusan dala dubu dari shidda na Amirka, wadanda suka samu daga gwamnatin Saddam Hussein. 
A cikin wata sanarwa, George Galloway ya musanta zargin.
---*-*-*---
Jiragen helikopta na Isra'ila sun harba makamai masu linzami a wasu wurare a zirin Gaza. 
---*-*-*---
An mayar da gawar uwargidan shugaban Nigeria, Stella Obasanjo, a Abuja, daga kasar Spain inda ta rasu a ranar Lahadi, lokacin da ake yi mata tiyatar kwaskwarimar jiki.
---*-*-*---
A Nijeriyar dai in an jima kadan ne a Abuja majalisar kasa za ta yi wani zama na musamman, dangane da hadarin jirgin saman da ya faru a ranar Asabar tuni da ma ake ta kiraye-kirayen a bullo da kwararan matakai, don kauce wa irin halin rudun da aka shiga bayan hadarin jirgin.
---*-*-*---
Daya daga cikin mutanen da suka fi yin fice a gwagwarmayar neman hakkin jama'a a Amirka, Rosa Parks, ta rasu tana da shekaru tasa'in da biyu a duniya.
---*-*-*---
Akwai kuma gasar kalubalen rayuwa ta.
