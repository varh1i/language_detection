यो बर्ष बीबीसीले आफ्ना स्रोताहरू समक्ष एउटा प्रश्न राखेको छ: तपाईंको संसार कस्को हातमा?
गत बर्षदेखि एउटा निश्चित विषयलाई आधार बनाएर विशेष कार्यक्रमहरू निर्माण गर्ने क्रमकै सिलसिलामा बीबीसीले यो पछिल्लो श्रृंखला शुरु गरेको हो। 
नेपाली सेवाले पनि नेपालमा रहेका नेपालीको संसार कस्को हातमा छ त भन्ने विषयमा केन्द्रित भएर सेप्टेम्बर महिनाको २६ तारिखदेखि नयाँ श्रृंखला, तपाईंको संसार, शुरू गरेको छ।
नेपालीको संसार कस्को हातमा छ? तपाईंकै आफ्नो संसार कस्को हातमा छ? तपाईंका आमा बाबुको हातमा? छोराछोरीको हातमा? श्रीमतीको हातमा? हाकिम या साहुको हातमा? 
माओवादीहरूको हातमा? राजाको हातमा? या नेताहरूको हातमा?
कुन त्यस्तो व्यक्ति छ जस्को निर्णय, काम र विचारबाट तपाईंको दिनचर्या र जीवनशैली निर्देशित हुन्छ? के त्यस्ता व्यक्ति तिनको जिम्मेवारीप्रति सजग छन्?
जीतेन्द्र राउतद्वारा निर्माण गरीएको तपाईंको संसारमा यस्तै प्रश्नहरूको जवाफ खोज्ने प्रयास गरीएको छ।
कृपया कार्यक्रम सुनेर आफ्नो प्रतिक्रिया पठाउनुहोला। कार्यक्रम निर्माता श्री राउतले नेपाली सेवामै कार्यरत आफ्ना केही सहकर्मीहरूलाई पनि "तपाईंको संसार कस्को हातमा छ?" भन्ने प्रश्न गरेका थिए, जसको जवाफ तल प्रस्तुत छ:
