A legújabb brit tervek szerint gyermekük születésekor a brit férfiak háromhavi, fizetett szabadságra lennének jogosultak. 
Az új törvénytervezet kiterjesztené az anyák szülési szabadságát hat hónapról kilencre, de ebbõl az apák vehetnék igénybe az utolsó három hónapot, és ez idõszak alatt heti 106 font állami segélyt kapnának.
A jelenlegi törvények értelmében az anyáknak hat hónapos fizetett és további hat hónapos, fizetés nélküli anyasági szabadság jár Nagy-Britanniában. 
Az új elképzelések azonban most aggodalommal töltik el a brit kisvállalkozók szövetségét illetve a brit kereskedelmi kamarát, mondván: a változások komoly anyagi terhet jelentenének a munkaadóknak, különösen abban az esetben, ha egy további lépés következtében teljes fizetést kényszerülnének adni a gyermekápolási szabadságon lévõ kisgyermekes apáknak, úgy, ahogy ez eddig az anyák esetében volt szokás.
