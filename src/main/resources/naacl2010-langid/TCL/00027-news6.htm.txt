
Hindi itinatanggi ni Puerto Princesa City Mayor Edward Hagedorn na makikinabang nang husto ang mga local government units (LGUs) at Philippine National Police (PNP) sakaling tuluyang maaprubahan ang operasyon ng Small Time Lottery (STL) bilang kapalit ng illegal numbers na jueteng.
Ayon kay Hagedorn at siya ring naatasang mamuno bilang anti-jueteng czar, inaasahang kikita ng P10B kada taon ang gobyerno sa operasyon ng STL sakaling tuluyan nang maaprubahan ito ng pamahalaan.
Sampung porsiyento sa kita nito ang mapupunta sa LGUs at PNP, kung kaya’t mas madali umano itong makokontrol at hindi na pagmumulan pa ng kurapsyon.
