Tre kristne piger fik lørdag hugget deres hoveder af på vej til skole. De 16-årige piger blev angrebet af seks mænd nær byen Poso på øen Sulawesi i det østlige Indonesien.
Ifølge politiet bar gerningsmændene sort tøj og masker.
De hovedløse lig blev fundet på gerningsstedet, men hovederne blev fundet af forbipasserende andre steder i området.
Indonesiens præsident Susilo Bambang Yudhoyono fordømmer drabene og kalder handlingen 'sadistisk' og 'umenneskelig'. 
Indonesien er verdens største muslimske land og har længe kæmpet med store religiøse stridigheder.
