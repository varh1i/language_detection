
Sumunod na rin ang iba pang kumpanya ng langis sa nauna nang naging hakbang ng Shell at Caltex na nagpatupad ng 50 sentimong increase sa presyo ng gasolina, diesel at kerosene.
Samantala, sa halip na P1 adjustment sa liquefied petroleum gas (LPG) na siyang itinaas ng Shell at Caltex ay P2 naman kada kilogram o P22 kada 11 kg na tangke ang ipinatupad ng Total Philippines.
Agad na sumunod sa panibagong oil price hike ang Petron na sinundan din ng Total na naging epektibo kahapon ng madaling-araw at inaasahang parehong hakbang din ang gagawin ng iba pang maliliit na oil players.
