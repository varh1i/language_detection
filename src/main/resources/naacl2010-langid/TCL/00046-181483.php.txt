
1982. aastal esitletud Gaz 3102 oli Nõukogude aja sõiduautode tippklass. Auto oli mõeldud teenindama parteinomeklatuuri, riigiettevõtete juhtkondi, tähtsaid sõjaväe juhtfiguure ning nimekaid kultuuritegelasi.
Tegemist oli suurima ja prestiiikama autoga, mida prominent ise juhtis, mistõttu oli ka tema sõidumugavus kõrgemal tasemel kui ühelgi teisel nõukogudeaegsel sõiduautol.
Ka Eesti NSV juhid Arnold Rüütel ja Karl Vaino sõitsid just Gaz 3102-ga, märgib selts ja lisab, et «volgakummardajatest» grusiinlased olid nõus Gaz 3102 eest andma ära terve lambafarmi.
Autoregistri andmeil on selliseid autosid Eestis umbes 20 eksemplari.
Gaz 3102 sõidutatakse treileril Järva-Jaani laupäeval, teekond algab kell 10.30 Tallinnast Nõmmelt.
 
