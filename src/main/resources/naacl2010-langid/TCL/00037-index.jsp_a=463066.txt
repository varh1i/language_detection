Kort efter att moderatalliansen presenterat sitt förslag om sänkta inkomstskatter, där sjukskrivningar i samband med trafikolyckor skulle läggas över till trafikförsäkringen fick det stor kritik, framför allt från försäkringsbolagen. Det visade sig att förslaget inte gick att genomföra och att det inte medförde en besparing på åtta miljarder kronor som borgarna först utlovat.
I borgarnas nya budgetförslag återkommer de till att trafikförsäkringen ska ta över kostnader från sjukförsäkringen. Förslaget är nu förändrat, men trots det kvarstår att kraftiga premiehöjningar kan väntas för alla fordonsägare.
Vi motsätter oss förslaget eftersom det som vanligt slår hårdast mot låginkomsttagare.
Högeralliansen presenterar sitt förslag på följande sätt: trafikskador ska betalas med avgifter via trafikförsäkringen. Försäkringen vill man privatisera vilket betyder att bilförare själva ska betala för de sjukförsäkringskostnader som trafik-olyckor innebär.
Moderaterna, folkpartiet och kristdemokrater-na är överens om förslaget. Effekten de hoppas på är att bilförare ska försiktigare. Det är naivt!
Vi socialdemokrater värnar om den solidariska socialförsäkringen, oavsett om vården behövs efter olyckor inom trafiken, på fotbollsplanen eller i hemmet. 
Om en privatisering genomförs innebär den en fördubbling av premierna. För en personbil av märke Volvo V70, 2004 års modell innebär det:
En ökning med 1000 kronor - om ägaren till exempel bor i Lysekil, är 67 år och kör högst 1000 mil per år.
En ökning med 5530 kronor - om ägaren bor i Kalix, är 19 år och kör 3000 mil per år.
Om motsvarande person bor i Stockholm ökar premien från 6500 kronor till cirka 13000 kronor.
Höjningen innefattar även andra fordon än personbilar, till exempel motorcyklar. En fördubbling av premierna betyder att de årliga premierna för en motorcykel:
Ökar med 8764 kronor - om mc-ägaren bor i Malmö och är 25 år.
