
In totaal 36 mensen deden een beroep op ANWB Rechtshulp. Een aantal had alleen materiële schade. De afhandeling hiervan ging sneller dan het verhalen van letselschade, waarvoor de meeste slachtoffers zich aanmeldden. Het ging om ernstige brandwonden en/of schade aan de luchtwegen. Vorige week werd de laatste letselschadevergoeding uitbetaald, waardoor ANWB Rechtshulp het dossier maandag kon afsluiten.
In totaal eisten 275 hotelgasten en nabestaanden een schadevergoeding. Bij de start van een proces over schadevergoeding in mei 1998, zeiden de Belgische verzekeraars een snelle betaling toe. Op dat moment was 37 miljoen gulden uitgekeerd door een verzekeraar die alleen verwantwoordlijk was voor de wettelijke aansprakelijkheid. De maatschappijen die toen in de rechtbank moesten verschijnen hadden 6,5 miljoen gulden aan voorschotten uitbetaald.
De brand in het hotel brak rond 23.00 uur uit. Ongeveer 450 mensen waren aanwezig op het feest ter gelegenheid van oud en nieuw. Met kunstsneeuw bespoten kerstbomen vlogen in brand door het vuur van kaarsen die er te dicht bij stonden. Meteen daarna vatten met helium gevulde balonnen vlam. In een mum van tijd stond de feestzaal in lichterlaaie.
