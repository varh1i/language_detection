I ett debattinlägg i GT den 15/9, skriver Morten Rud Pedersen, om Preems agerande i samband med de utländska gästarbetarna vid Preems raffinaderi Lysekil. Artikeln innehåller många sakfel.
Pedersen påstår att Preem anlitat "jättebilliga" utländska underleverantörer utan att ta hänsyn till Preems i övrigt välvårdade varumärke.
Preem har i sina upphandlingar med huvudleverantörerna, svenska såsom utländska, krävt att kollektivavtal och svensk arbetsrätt skall gälla. 
Preem har även betalat så mycket för arbetet till huvudentreprenörerna att kollektivavtal skall kunna följas. Huvudentreprenörerna har sedan i sin tur upphandlat underleverantörer med krav om att kollektivavtal och svensk arbetsrätt även gäller för dessa. 
Pedersen nämner inte att i Sverige skrivs kollektivavtalen för underentreprenören direkt med respektive facklig part. För Preem var det naturligt att respektera dialogen mellan de parter som kollektivavtalet gällde (den thailändske underentreprenören och Byggnads). 
