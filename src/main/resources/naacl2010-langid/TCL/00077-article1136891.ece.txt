
 
Tøff uke. Henrik Bjørnstad må takle kraftig varme, høy luftfuktighet og en av verdens tøffeste baner hvis han skal komme seg videre i PGA Tour-kvalifiseringen.
FOTO: GUNNAR LUNDMARK / SCANPIX
 Q-SCHOOL PGA TOUR
 Henrik Bjørnstad spiller kvalifisering til den amerikanske PGA-touren.
Bane: TPC of Tampa Bay, Florida.
Tirsdag 18. - fredag 21. oktober 2005
På nett:
Resultater
Mer om kvalifiseringen
Hektiske måneder
Lykkes Bjørnstad å gå videre både i USA og Europa, ser turneringsplanen slik ut:
1. kvalrunde PGA Tour 2006: 18.-21. oktober
2. kval. European Tour 2006: 2.-5. november
2. kval PGA Tour 2006: 10.-13. eller 17.-20. november
Finalekval European Tour 2006: 10.-15. november
Finalekval PGA Tour 2006: 1.-6. desember
 Les også
 Norges "Tiger og Annika" - 07.10.2005
 Bjørnstad til USA med ny caddie - 27.09.2005
 Bjørnstad knuste konkurrentene - 23.09.2005
 Den lange veien mot Europatouren - 20.09.2005
 Åtte norske på Q-school - 08.09.2005
 Golferne gror godt - 08.09.2005
 Bjørnstad måtte snu i passkontrollen - 02.09.2005
 Suzann og Henrik møter talentene - 15.08.2005
ResultaterBildeserie: Nå gjelder det!Bli med i golfdebatten
Banen Henrik Bjørnstad må bryne seg på, TPC of Tampa, karakteriserer han på golferen.no som den tøffeste han har spilt.
På 16 av de 18 hullene er det mulig å lande i vann. 
Søndag prøvespilte Bjørnstad de ni første hullene. Mandag morgen gjorde han unna siste ni. Og det gikk rett og slett strålende i varmen. Fire par og fem birdier, i følge golferen.no. Og det lover godt når konkurransen starter i ettermiddag norsk tid.
PGA-kvalifiseringen spilles på syv forskjellige baner.
Bjørnstad konkurrerer med 77 andre på TPC of Tampa om å bli blant de 20 som går videre til neste kvalifiseringsrunde.
Han starter tirsdag klokken 09.15 lokal tid (15.15 i Norge) på hull 1.
Første runde går han sammen med Phil Eich og Jamie Neher.
Både USA og Europa
Hovedmålet til Henrik Bjørnstad nå i høst er å kvalifisere seg til spill på verdens tøffeste golf-tour, nettopp i USA.
Men han spiller også kvalifisering til europatouren. I første del-kval var han helt suveren. Han utklasset alle konkurrentene på St. Annes i England. I kraftig vind var han syv slag under par på finalerunden og vant med hele syv slag foran nærmeste konkurrent. Bjørnstad endte hele 23 slag under par.
Andre av tre kval-runder i Europa spilles 2. - 5. november.
Der er også Lars Petter Brovold, Jan-Are Larsen, Morten Hagen, Øyvind Rojahn og Paul Nilbrink med.
 
  
 Søk i våre artikler
