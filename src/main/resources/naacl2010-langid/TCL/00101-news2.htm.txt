
DAVAO CITY Isang masugid na tagasuporta ni Pangulong Gloria Macapagal-Arroyo ang nagbantang iiwanan nito ang huli oras na magdeklara ito ng Martial Law.
"Kung sakaling magdeklara ng Martial Law ang Pangulo, sorry hindi ako susuporta sa kanya," walang gatol at klarong posisyon ni Davao City Mayor Rodrigo Duterte, isang abogado at dating prosecutor na ngayo’y tinataguriang ‘berdugo ng mga kriminal’ dahil sa kanyang no-nonsense na pagpapatupad ng batas at pangangalaga sa katahimikan at kaayusan ng kanyang nasasakupan.
Si Duterte rin ang tumatayong presidential adviser on peace and order at crisis manager ni Arroyo sa Regions 11 at 12.
Nagboluntaryo rin itong iabogado ang Pangulo sa kinaharap na impeachment proceedings sa Kamara.
