Hyran är den enskilt största utgiften när vi ska betala räkningarna i slutet av månaden. Hyrans andel av den disponibla inkomsten, det vill säga vad man har kvar efter skatt, har under flera år uppgått till dryga 28 procent för en heltidsanställd.
På GT debatt 6 september hävdar Lennart Alexandersson och Andreas Jarud från Fastighetsägarna, apropå att många hyreslägenheter ombildas till bostadsrätt, att hyrorna måste höjas för att rädda kvar hyresrätten i centrala Göteborg. Som alla förstår måste man göra precis tvärtom.
Hyrorna måste sänkas så att hyresboendet upplevs som både prisvärt och attraktivt. I annat fall väljer de som kan att flytta till bostadsrätt eller villaboende.
