இன்றைய தமிழோசை
பூகம்ப பகுதிகளுக்கு உதவ மிகவும் குறைந்த அவகாசமே உள்ளதாக ஐ.நா கூறுகிறது
பாகிஸ்தானின் வடக்குப் பகுதியில் ஏற்பட்ட நிலநடுக்கத்தினால் பாதிக்கப்பட்டோருக்கான உதவியினைக் கொண்டு சேர்க்க குறைந்த கால அவகாசமே உள்ளது என ஐக்கிய நாடுகள் எச்சரித்துள்ளது. 
பாகிஸ்தானின் மலைப்பாங்கான பகுதிகளில் குளிர் காலத்தின் முதல் பனி மழை பெய்வதற்கு மூன்று வார காலம் இருக்கையில், இந்த வாய்ப்பினை பயன்படுத்தி உதவிப் பொருட்களை அனுப்ப வேண்டும் என ஐக்கிய நாடுகள் மனிதநேய அமைப்பின் அலுவலகம் தெரிவித்துள்ளது. 
இந்த நில நடுக்கத்தினால் பாதிக்கப்பட்டுள்ளோரில் பத்தில் இருந்து இருபது சதவிகிதம் பேருக்கு எவ்வித உதவியும் இதுவரை கிடைக்கவில்லை எனவும் ஐநா மதீப்பீடு செய்கிறது. 
பூகம்பம் ஏற்பட்டு இரண்டு வார காலத்திற்கு மேலாகியும் கிட்டத்தட்ட எண்பதாயிரம் பேர் தங்குமிடம் இல்லாமல் இருப்பதாகவும் ஐ நா அமைப்பு கூறுகிறது. 
கூடிய விரைவில் இரண்டு லட்சம் தங்கும் கூடாரங்கள் பாகிஸ்தானிற்கு வரவிருக்கிறன. 
இது தேவைப்படும் அளவில் ஐம்பது சதவிகிதம் மட்டுமே என்றும் கூறப்படுகிறது.
---*-*-*---
சூறாவளி வில்மாவினால் பெரும் பாதிப்பு
இதனால் ஆயிரக்கணக்கான மக்கள் மின்சார வசதியின்றி அவதிப்படுகின்றனர். 
இந்தச் சூறாவளியின் வேகம் முதலில் தொடர்ந்து மணிக்கு இருநூறு கிலோமீட்டர் வேகத்தில் இருந்து இப்பொழுது சற்று தணிந்திருந்தாலும், கரைகடக்கையில் தென் மேற்கு ப்ளோரிடாவின் கடலோரப் பகுதியினை கடும் வேகத்துடன் தாக்கியது. 
கீ வெஸ்ட் என்கின்ற கடற்கரையோர வாசஸ்தலத்தின் பெரும்பாலான பகுதிகள் சூறாவளியுடன் பெய்யும் கனமழை காரணமாக நீரில் மூழ்கி உள்ளன. 
பலர் தங்களது வீடுகளை விட்டு வெளியேறவில்லை, இருந்த போதும் மக்கள் பாதுகாப்பான இடங்களில் தஞ்சம் புகுந்துள்ளனர். 
வில்மா என்றழைக்கப்படும் இந்தச் சூறாவளி மேற்கு க்யூபாவினையும் தாக்கியது, தலைநகர் ஹவானாவின் சில பகுதிகள் நீரில் மூழ்கின, மின்சாரமும் துண்டிக்கப்பட்டுள்ளது. 
மெக்சிகோவின் யுகடான் தீபகற்பத்திலும் இந்தச் சூறாவளி பெருத்த சேதங்களை ஏற்படுத்தியது, கடற்கரையோர வாசஸ்தலமான கான்குன்னில் சூறையாடல் சம்பவங்கள் நடைபெறுவதாகவும் செய்திகள் கூறுகின்றன.
---*-*-*---
பாக்தாத்தில் குண்டுவெடிப்புகள்
மோர்ட்டார் குண்டுத் தாக்குதல்களினாலேயே இந்த குண்டு வெடிப்புக்கள் ஏற்பட்டுள்ளது போல் தோன்றுவதாகச் செய்திகள் கூறுகின்றன. 
ஆட்சேதம் குறித்து இதுவரை எந்தவிதத் தகவலும் இல்லை. 
அங்கு தொடர்ந்து துப்பாக்கிகள் சுடப்படும் சத்தம் கேட்டு வருவதாகவும் சம்பவ இடத்தில் இருக்கும் பி பி சி செய்தியாளர் ஒருவர் கூறுகிறார்.
---*-*-*---
இராக்கின் இரு மாநிலங்கள் அரசியலமைப்பை நிராகரித்துள்ளன
அரசியமைப்புச் சட்டத்திற்கெதிராக இவ்வாறு எதிர்த்து வாக்களிக்கும் இரண்டாவது சுனி அரபு மக்கள் மாகாணம் அல் அன்பார். 
மூன்று மாகாணங்களில் கிட்டத்தட்ட மூன்றில் இரண்டு பங்கு வாக்காளர்கள் அரசியமைப்புச் சட்டத்திற்கெதிராக வாக்களித்தால்தான் அதைத் தடுத்து நிறுத்த முடியும் என அரசியலமைப்புச் சட்டதிற்கெதிரானவர்கள் கூறுகின்றனர். 
சுனி அரபு மக்கள் பெரும்பான்மையாக வாழும் மூன்றாவது மாகாணமான நின்வாவின் தேர்தல் முடிவுகளே இந்த கருத்தறியும் வாக்கெடுப்பின் இறுதி முடினை தீர்மானிக்கும் எனச் செய்தியாளர்கள் கூறுகின்றனர். 
இந்த மாகாணத்தில் இன்னமும் வாக்குகள் மீண்டும் எண்ணப்பட்டும், சரி பார்க்கப்பட்டும் வருகின்றன என தேர்தல் ஆணையம் கூறுகிறது. 
இந்த மக்கள் கருத்தறியும் வாக்கெடுப்பின் இறுதி முடிவுகள் செவ்வாய் அல்லது புதன்கிழமை அறிவிக்கப்படும் என்று தாங்கள் எதிர்பார்ப்பதாக தேர்தல் ஆணையம் கூறுகிறது.
---*-*-*---
இலங்கை பொலிசார் மீது குற்றச்சாட்டு
ரவுடிக் கும்பல்கள் போல இலங்கைப் பொலிசார் செயல்படுவதாக ஹாங்காங்கில் இருந்து செயல்படும் ஆசிய சட்ட தகவல் ஆதாரங்கள் மையம் என்ற அமைப்பு அறிக்கையொன்றில் குற்றம் சாட்டியுள்ளது. 
பாலியல் வல்லுறவு, தடுப்புக் காவலில் மரணம், மற்றும் சித்ரவதைகள் போன்று கிட்டத்தட்ட நூறு சம்பவங்களை தாங்கள் பட்டியலிட்டு ஆவணப்படுத்தியுள்ளதாக இந்த மனித உரிமை அமைப்பு கூறுகிறது. 
இலங்கைக்கென சிறப்புப் பிரதிநிதி ஒருவரை நியமிப்பது உட்பட பல்வேறு நடவடிக்கைகளை எடுக்க வேண்டும் எனவும் ஐக்கிய நாடுகள் நிறுவனத்தினை இந்த அறிக்கை கேட்டுள்ளது. 
எதிர்வரும் நவம்பர் மாதம், சித்ரவதைக்கெதிரான ஐநா குழு ஒன்று இலங்கை நிலவரம் குறித்து ஆராய உள்ளது.
