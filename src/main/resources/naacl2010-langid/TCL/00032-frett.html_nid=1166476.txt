
Netleitarfyrirtækið Google ætlar að halda áfram með áætlanir sínar um að koma milljónum bóka á bökasöfnum í Bandaríkjunum á stafrænt form og gera netverjum kleift að lesa þær á netinu. Útgefendur og rithöfundar vestra hafa gagnrýnt fyrirtækið harðlega fyrir áætlanir í þessa veru og segja Google brjóta á höfundarrétti.
Forsvarsmenn netleitarfyrirtækisins greindu hins vegar frá því í dag, að fyrirtækið myndi einungis einbeita sér að bókum sem nytu ekki lengur verndar höfundaréttarlaga og væru þegar aðgengilegar á öðrum vefþjónum.
Google veitir 200 milljónum dollara, rúmum 12 milljörðum króna, til verkefnisins sem felur í sér afritun bóka frá fjórum stærstu bókasöfnun Bandaríkjanna.
BBC
