Η ελβετική φαρμακοβιομηχανία Ρος (Roche) ζήτησε από άλλες φαρμακοβιομηχανίες να βοηθήσουν στη παραγωγή του αντιβιοτικού Ταμιφλού.
Η ζήτηση του αντιβιοτικού αυτού που μπορεί να καταπολεμήσει τον ιό H5N1 που προκαλεί τη γρίπη των πτηνών έχει εκτοξευθεί καθώς εκφράζονται φόβοι σε παγκόσμιο επίπεδο για τυχόν επιδημία της νόσου.
«Θα είχαμε στη διάθεση μας πολύ περισσότερο Ταμιφλού εάν δεν ήταν μόνο η Ρος που το παρήγαγε», είπε ο Τσαρλς Σούμερ, Γερουσιαστής της Νέας Υόρκης, μετά τη συνάντηση που είχε με στελέχη της φαρμακοβιομηχανίας.
Οι φαρμακοβιομηχανίες Τέβα, Μπαρ, Μαϊλάν και Ρανμπαξί σκοπεύουν να ξεκινήσουν τη παραγωγή του αντιβιοτικού μέσα σε ένα μήνα. 
«Η Ρος συμφώνησε να συναντηθεί με όλες αυτές τις εταιρείες το συντομότερο δυνατό», είπε ο κ. Σούμερ.
Η Ρος –που έχει τη πατέντα του Ταμιφλού - λέει ότι θα δώσει την άδεια για τη κατασκευή του αντιβιοτικού μόλις οι άλλες φαρμακοβιομηχανίες αποκτήσουν τη τεχνική δυνατότητα να παράγουν μεγάλες ποσότητες. 
Αν και η Ρος διπλασιάζει τη παραγωγή του αντιβιοτικού κάθε χρόνο τα τελευταία τρία χρόνια η ζήτηση ξεπερνά κατά πολύ τη προσφορά.
Σαράντα κυβερνήσεις από όλο τον κόσμο έχουν ήδη κάνει τεράστιες παραγγελίες για να προστατέψουν τον κόσμο σε περίπτωση εκδήλωσης επιδημίας της γρίπης των πτηνών.
