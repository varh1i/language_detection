
 Les også
 En løgner besøker byen - 30.10.2005
 Pedofile får portforbud på Halloween - 30.10.2005
 Harry Potter-bilen stjålet - 28.10.2005
 Løse deler til Halloween - 28.10.2005
16-åringen i huset hadde invitert noen venner på Halloween-fest lørdag kveld. Faren og to andre voksne menn var i et annet rom i tilfelle noe skulle gå galt.
Og det gjorde det; ved 23.30-tiden samlet en stor ungdomsgjeng seg utenfor. Ungdommene ville inn selv om de fikk klar beskjed om at de ikke var invitert.
- Naboen telte 45 ungdommer, mest gutter i 18-19-årsalderen, sier Astrid Mehus Sunde, som er mor til 16-åringen, til BA.
Da gjengen skjønte at de ikke kom seg inn på "vanlig vis", tok flere av dem en stor stein og hev den gjennom entrévinduet. Hele ruten knuste, og steinen traff pianoet, ifølge BA.
En av de voksne prøvde å hindre ungdommene i å ta seg inn, men fikk fem mann over seg i gangen - og måtte senere få behandling på legevakten. 
- Mannen min måtte flykte rundt huset da gjengen prøvde å angripe. Han reddet seg så vidt inn altandøren. Da knuste pøblene vinduet i døren, sier Astrid Mehus Sunde.
Ungdommene skal også ha prøvd å komme seg inn i annen etasje ved å stå oppå hverandre. De voksne tok til slutt brannslukningsapparatet i bruk for å stanse ungdommene. 
- Det var akkurat som i en skrekkfilm, sier Sunde.
Politiet kom til huset etter at ruteknusingen begynte, og har sikret seg signalementer og bilder av flere av pøblene. 
(Aftenposten.no)
 
 Tips en venn Skriv ut  Bli abonnent 
  
 Søk i våre artikler
