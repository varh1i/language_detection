
Iginiit kahapon ng mga militanteng estudyante ang agarang pag-aresto kay Pangulong Gloria Macapagal-Arroyo sa kasong paglabag sa Konstitusyon nang ilatag nito ang ‘calibrated preemptive response’ (CPR) upang sikilin ang karapatan sa rallies.
Ang pinakikilos ng National Union of Students of the Philippines (NUSP) ay ang junior officers ng Armed Forces of the Philippines.
Hindi pa umano nakuntento at pati silang mga opisyal ng sandatahang lakas na sumumpa ng katapatan sa bayan at sa Saligang Batas ay binubusalan ng mga mapanikil na kautusan ng Pangulo.
Kahapon ay muling hinamon ng mga militanteng grupo ang pangil ng CPR nang magmartsa at sugurin ang makasaysayang Don Chino Roces (dating Mendiola) bridge ngunit bago pa sila umabot dito ay puwersahan na silang binuwag ng nakaantabay na pulis.
