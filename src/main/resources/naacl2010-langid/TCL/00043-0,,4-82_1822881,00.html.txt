
OOR Saterdag se Curriebeker-eindstryd net die volgende gedagtes:
As die Blou Bulle die Curriebeker wen, juig hulle alleen. As hulle dit verloor, juig die hele Suid- Afrika. So Bloues, baie, baie dankie vir 'n genoeglike Saterdag.
En moet nou nie suur wees nie. Dink aan die plesier wat julle aan baie mense, behalwe Blou Bul-ondersteuners, verskaf het.
Baie, baie dankie ook aan die WP omdat julle die vorige Saterdag verloor het teen die Vrystaat. Ons was eers effens bly daaroor, maar nou is ons baie, baie bly.
Geluk aan die rugby-ghoeroes wat die Super14-franchise aan die Vrystaat toegeken het eerder as die Oos-Kaap. Julle was baie, baie wys en julle is nou reg bewys.
Baie geluk Vrystaat! Hopelik duur dit nie weer 29 jaar voor die volgende een nie!
VIVA VRYSTAAT, Gansbaai 
