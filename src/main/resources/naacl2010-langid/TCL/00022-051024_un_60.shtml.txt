Hatvan éve annak, hogy létrejött az Egyesült Nemzetek Világszervezete, - vagy ahogy mindenki ismeri - az ENSZ. A második világháború után létrehozott szervezet kifejezett célja az volt, hogy „megmentse a jövendõ nemzedékeket a háború csapásaitól".
A II. Világháború után a gyõztesek és 50 másik ország hozta létre az ENSZ-t. A San Franciscó-i ünnepélyes aláírás alkalmából Harry Truman akkori amerikai elnök így beszélt az ENSZ vezérelveirõl: „Az ENSZ alapokmánya, amit most aláírnak, egy olyan erõs alapot hoz létre, amelyre egy jöbb jövõt építhetünk".
Magasztos célok
Az alapokmány nyitómondata arról szól, hogy a két világháború után az ENSZ tagállamai meg akarják óvni a világ népeit az újabb pusztítástól. 
Edward Mortimer, az ENSZ-fõtitkár egyik beszédírója szerint az ENSZ valóban nemes gondolatokra épül. „Célja a béke, a fejlesztés, az emberi jogok védelme. Persze ez nem jelenti azt, hogy az ENSZ képes ezek megvalósítására, de jelzi azt, hogy mire is vágytak az emberek 1945-ben és most is. 
Nem sikerült megfékezni a háborút
A békérõl szóló nemes célokat azonban nem sikerült megvalósítani. Sri Lanka, Bosznia, Ruanda, Sierra Leone - csak néhány azok közül a konfliktusok közül, ahol semmibe vették az ember méltóságát, ahol tömeggyilkosságokat, tömeges kínzásokat, nemi erõszakot hajtottak végre, és ahol gyerekek kezébe adtak fegyvert. 
Lewis McKenzie kanadai tábornok, a volt boszniai békeerõ egyik vezetõje szerint az ENSZ felépítésével van a baj. 191 tagállam van, de a Biztonsági Tanács öt állandó tagja vétójoggal élhet – mondja. 
„Nem tudnak megbírkózni a hidegháború utáni korszakkal, mert mindig több nemzeti érdek áll egymással konfliktusban. Ruanda esetében azért nem avatkozott be az ENSZ, mert az öt állandó tagnak nem volt ott nemzeti érdeke. Darfurban azért nem avatkozik be, mert Szudán olajkészletei miatt két állandó tagállam automatikusan megvétózná az errõl szóló határozatot".
Sokat bírált békefenntartók
Világszerte jelenleg 60 ENSZ-békemisszió folyik. Ezeket gyakran az 1994-es ruandai misszióhoz hasonlóan bírálják. 
Babacar Gaye szenegáli vezérezredes, az ENSZ kongói küldetésének vezetõje szerint azonban az ENSZ-erõk csak a politikusok által adott jogok értelmében léphetnek fel. 
"ENSZ-zászló alatt szolgálni elõször is annyit tesz, hogy tudatában vagyunk megbízatásunk fontosságának. Nem egy országtól kapunk mandátumot, hanem a Biztonsági Tanácstól. Amikor baj van, akkor az általában a Nemzetközi Közösség hibája" - mondja.
Keveset emlegetett ügynökségek
De az ENSZ nemcsak a Biztonsági Tanácsból áll, hanem egy sor más szervezet is részét képezi. Például a Menekültügyi Fõbiztosság, a Világélelmezési Program, és a gyermekügynökség, az UNICEF. 
Mint Edward Mortimer megjegyzi, ezek olyan helyeken is jelen vannak, ahol nincsenek békefenntartók. „Irakban, ahol borzalmasak és veszélyesek a körülmények, az ENSZ-ügynökségek és a nekik dolgozó bátor irakiak miatt nincs kolerajárvány" - mondja. 
Az ügynökségek valóban sikereket értek el, az ENSZ-t végül mégis békefenntartói tevékenysége alapján ítélik meg. 
A szervezet alkalmazottai azonban sietnek megjegyezni: az ENSZ csak olyan teljesítményt tud nyújtani, mint a benne helyet foglaló tagállamok
