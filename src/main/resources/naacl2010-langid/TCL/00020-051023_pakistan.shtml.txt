Hindiya iyo Pakistan, waxaa ay ku heshiiyeen in ay furaan Xuduuda u dhaxaysa ee Gobolka Kashmir oo ay kala maamulan, si gargaar deg deg ah loo gaarsiiyo dadka ku tabaaloobey Dhul-Gariirkii halkaas ka dhacay ee ay dadka badani ku dhinteen.
Af-Hayeen u hadlay, Wasaarada Arrimaha Dibadda ee dalka Hindiya, waxaa uu sheegay in Sohdinta dhinacooda laga yaabo in la furo, maalinta Salaasada ee soo socotaba, haddi ay Pakistana sidaas ogolaato.
Sanjay Dasgupta ayaa War-Bixintan noo gudiray magaaladan London.
Hadii xeryaha loogu talogalay qaxootigu ay bilaabaan in ay howlgalaan maalmaha soo socda.
Sahayda lagama maarmaanka ah sida cuntada, biyaha la cabo iyo teendhooyinka, way dhici kartaa in ay gaaraan qaar ka mid ah dhibanayaasha dhulka gariirka Kashmirta ay Pakistan maamusho India looga soo gaari karo si ka fudud Pakistan.
India, waxay soo jeedisay in ay samayso sadex xeryo dadka lagu gargaaro oo laga sameeyo qadka aadka u ciidamada badan ee kala qaybiya gobolka Kashmir ee labada dal ay ku muransan yihiin.
Pakistan, waxay doonaysaa in shan xero la dhiso, iyadoo India-na ay sheegtay in wadahadalo ay la yeelanayso Pakistan ay bilaabanayaan sida ugu dhaqsiyaha badan.
Afhayeen u hadlay ciidamada India, Col Hemant Juneja, ayaa sheegay in waqti loo qabtay in xeryaha qalabka lagu dhisayo uu ku soo gaaro.
"Wax walba waxaan diyaar ka dhigaynaa marka la gaaro waqtiga na loo qabtay. Waan dhisaynaa xeryaha ugu yaraan meelaha laga gudbo marka la gaaro waqtiga la cayimay. Sahayda gargaar, waxay ka imanayasaa maamulka adeegyada rayidka, iyaga ayaana halkaasi ka soo qaadayo oo halkan keenaya."
Qaar ka mid ah hogaamiyayaasha gooni u goosidoonka ee Kashmirta ay India maamusho, waxay sheegeen in aysan tallaabooyinka ilaa haatan la qaaday ku filnayn, oo loo baahan yahay in la furo xarumo dheeraad ah oo dadka tabaalaysan lagu gargaaro.
Waxaa wax suurtagalnimadooda ay soo muuqanayso, iyadoo ay jiraan dad badan oo sugi la' oo ay ka mid yihiin dadka ay qaraabadooda dhinteen, kuwa dhaawacmay, kuwa baahan iyo kuwo hoy la'aanta ah, iyadoo heer kulku uu hoos u sii dhacyo oo uu gaarayo heerka qabowga, ayaa ugu yaraan haatan ay wax bilowdeen.
