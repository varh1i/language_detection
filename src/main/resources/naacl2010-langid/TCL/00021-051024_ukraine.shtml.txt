A világ legnagyobb acélbirodalma, a brit Mittal Steel acélgyártó nyerte Ukrajnában az ország legnagyobb acélgyárának megismételt privatizációját. 
Az aukciót szokatlan módon, élõ adásban közvetítette a televízió. 
Tudósítók megjegyzik, hogy a lépéssel Juscsenko elnök azt akarta bizonyítani, hogy Ukrajna kiszámítható és tisztességes környezetet kínál a külföldi befektetõknek.
24 milliárd hrivnáért, azaz 4 egész 8 tized milliárd dollárért elkelt Ukrajna legnagyobb acélmûve, a Krivorizssztalj jelentette be az árverés végén a kikiáltó. 
A cég egyike az ország legértékesebb vagyontárgyainak. Évente hétmillió tonna acélt termel és 56 ezer alkalmazottja van. A vállalatot, a tavalyi elsõ privatizáció idején eladták egy az ország korábbi vezetésével szoros kapcsolatban álló konzorciumnak, amelynek élén Leonyid Kucsma volt elnök veje állt. 
A vételár mindössze 800 millió dollár volt, miközben külföldi befektetõk ennek közel a dupláját ígérték. 
Az ügyletet azóta törvénytelennek nyilvánították, és a vállalatot visszavette az állam. 
Az ellenzék részérõk voltak próbálkozások arra, hogy megállítsák az újbóli privatizációt. Juscsenko elnök azonban közölte, hogy a terveknek megfelelõen eladásra bocsátják a céget. 
A BBC kijevi tudósítója megjegyezte, hogy Juscsenko gyakorlatilag a jó hírét tette fel arra, hogy megismételjék az árverést és bizonyítani tudja, hogy Ukrajnában átlátható módon lehet üzletet kötni.
