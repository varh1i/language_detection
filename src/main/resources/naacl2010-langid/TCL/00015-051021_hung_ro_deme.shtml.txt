Magyarország és Románia miniszterelnökei az együttes magyar-román kormányülésen a közös európai szellemû együttmûködés fontosságát hangsúlyozták. 
A közös regionális és uniós célok hatékonyabb képviseletének igényét elemzõk a két ország viszonyának javulásaként értékelték. 
„A határátkelõ egy kaput nyitott a két ország között, összekapcsolta Magyarországot Romániával. Most ezt a kapcsolatot kell továbbépítenünk és mindazokat a lehetõségeket kihasználni, ami az Európai Unió kapujában egy ilyen határmenti régiónak lehetõséget biztosít " - Révész Antal polgármester, amikor két évvel ezelõtt megnyílt a faluban az új román-magyar határátkelõ, a BBC-nek a közös jövõbe vetett hitrõl beszélt.
Történelmi konfliktus
A határ szimbolikus fontosságú a két ország illetve a két nemzet viszonyában, amelynek Szász Zoltán történész szerint fõ ütközési pontja történelmi szempontból Erdély, ma az erdélyi magyarság kérdése: 
„Van bizony bennünk egy tradicionális elõítélet a románokkal szemben, ami részben abból adódik, hogy a korábbi történelmi idõszakokban fejletlenebb volt a román társadalom, mint a magyar. A másik oldala az a fajta szkepticizmus, az a mélységes félelem, hogy az idõ az erdélyi magyarság ellen dolgozik" – fogalmazott Szász Zoltán történész.
Az ellenérzések persze kölcsönösek, Észak-Erdély 1940-es visszacsatolása Magyarországhoz hasonló töréspontot jelentett a románoknak, márpedig ennek emléke mindmáig él.
Szakértõk szerint ez a legfõbb oka annak, politikai és társadalmi szinten így vagy úgy még ma is találni a másik féllel szembeni elõítéletességre vagy ellenérzések létére utaló megnyilvánulásokat, amelyek javarészt mára függetlenedtek az aktuálpolitikától.
Magyar - Román kapcsolatok
Így látja ezt Lehõcz László, a BBC romániai tudósítója is, aki szerint fõként nem a személyes kapcsolatokban, hanem általában a romániai intézmények iránt vannak ellenérzések. Ezek fogalmazzák meg a tiltásokat, vagy akadályozzák egy nemzetiség képviselõjének a jogos, vagy jogosnak vélt törekvéseit.
A BBC romániai tudósítója azonban hozzáteszi: 
„Habár az erdélyi magyarság kisebbségi jogainak érvényesítésével ma sem elégedett, az elmúlt években született romániai intézkedések, például a kétnyelvû helységnévtáblák, jelentõsen javították a viszonyt" – véli Lehõcz László, a BBC romániai tudósítója.
De vajon hogyan vélekednek egymásról a magyarországi magyarok és a romániai románok, vagyis az ütközõzónán kívül élõk egymásról? A téma kutatói számára mint jelenség, nem ismeretlen az elõítélet a szomszéd állam polgáraival szemben. Hallatszottak romániai kárörvendõ hangok a kettõs állampolgárságot elutasító magyarországi népszavazáskor. 
Mint ahogyan a szakértõk olykor a magyarokban lévõ hasonló érzelmek megnyilvánulását látják, például abban a fél évvel ezelõtt publikált Eurobarométer felmérésben is, amely szerint a magyarok egy része fenntartással viseltetik Románia uniós csatlakozása iránt. 
A budapesti parlamenti politika azonban ellentmondott ennek, amikor a szomszéd ország tagságára igen mondott.
„Embere válogatja." 
„Mindig is létezett az ellentét, most is van, ez történelmi hagyaték. Én viszont úgy érzem, hogy csitult az utóbbi két-három évben."
A viszony azonban tovább árnyalható: az erdélyi magyarság és a magyarországi lakosok viszonya sem felhõtlen. Erdélybõl áttelepült magyarok beszámolóiból például ismert a mondat: 
„Romániában lemagyaroztak, Magyarországon lerománoztak, vagyis ha a viszonyrendszer vesszük számba, segítõkészség mellett ellenérzéssel a magyar-határon túli magyar viszonyban is találkozni".
Kihívások
A kutató szerint az elõítéletek terén enyhe változásokat észlelhetõek majd: 
„Amikor a két állam valamelyike egy esetleges kisebbségellenes lépést tesz, vagy például Magyarország részérõl kisebbségeket támogató lépés történik, ez folyamatosan gerjesztõdni fog. És akkor, mint a státustörvénynél, néhány hónapig zajlott a vita, úgy észleltük, hogy nagyobb a konfliktus. Véget ért ez a vita, majd beállít újra minden a létezõ szintre."
A szakértõ hangsúlyozza, az erdélyi magyarság kérdése várhatóan még sokáig központi hangsúlyos ügy lehet a két állam viszonyában. 
Az ellentétek tehát csak akkor oldódhatnak teljesen fel, ha sikerül úgy rendezni a magyar kisebbség sorsát, hogy maradéktalanul kielégítõnek tûnjön a románok, a magyarok, közöttük az erdélyi magyarok számára.
A két ország kapcsolatáról jelenleg Budapesten és Bukarestben is elégedetten nyilatkoznak, és egyik országban sincs olyan számottevõ politikai erõ, amely a kölcsönös vagy egymással szembeni érdekek érvényesítését nem a viszony megõrzésével látná szükségesnek.
Elemzõk szerint azokban kihívásokat tartogathat a jövõ az Unióban is. 
Felvetik a kérdést: megeshet-e, hogy a majdani új tag Romániával szemben munkaerõ-korlátozást jelentenek be régebbi tagállamok, és megjelenhet-e Magyarországon is a román vendégmunkások témájával való riogatás. 
Vagy Budapest indít-e olyan kisebbségpolitikai kezdeményezéseket, amelyek román részrõl rosszallást váltanak ki, esetleg a bukaresti kisebbségpolitikai intézkedéseket keveslik Budapesten.
