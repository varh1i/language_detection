„Nemcsak a hallható, hanem a látható zajra is gondolok"
„Jót tett a filmnek a csend"
„Ha megszûnik a szeretet, szétesik az ember."
A BBC Magyar Adás Vasárnapi Interjújának vendége Tolvaly Ferenc író, médiavállalkozó volt. 
BBC: Beszélgetésünk témája az El camino - Az út címû filmje, melyet a Santiago de Compostela-i zarándokúton forgattak. Személyes vallomás arról az útról, amelyet megtett, nem is egyszer, hanem kétszer. Legelõször, és elsõsorban, errõl az elsõ útról kérdezném, amelyet nem ismerhetünk, mert nem készült róla film. Mi indította el?
Tolvaly Ferenc: Néhány évvel ezelõtt azon gondolkoztam, hogyan tehetem saját magam számára hazánk európai uniós csatlakozását emlékezetessé. Elõször arra gondoltam, hogy felmászom a Himalájára, vagy valahol nagyon mélyre elmerülök az óceánba. Egy olyan személyes élményt kerestem, amire húsz év múlva is emlékszem. Hiszen a tény, hogy 2004.május elsején hazánk csatlakozott az Európai Unióhoz, az a mindennapi életünkben nem hoz azonnali és olyan emlékezetes változást, amire húsz év múlva is emlékezni lehet. Amikor spanyol barátaimnak elmondtam, hogy mire készülök, egyikük halkan csak annyit mondott:El camino. Nem csak az tûnt fel, hogy egy kicsit visszafogottabban, csendesebben, alázattal, mondta e szavakat, hanem az is, hogy megcsillant a szemében valami. Mintha egy nagy titokról beszélne. Eszembe jutott Goethe, aki azt mondta, hogy korának Európáját a zarándoklat formálta, és nyelve a kereszténység. Megtudtam, hogy Jakab apostol feltételezett sírhelye fölé egy templomot építettek, és ehhez a templomhoz, katedrálishoz egy 800 km-es út vezet a francia Pireneusoktól az Ibériai-félsziget északi felében. Ekkor még nem, de néhány nappal késõbb eldöntöttem, hogy nekem is el kell indulnom ezen az úton, és ez lesz az számomra emlékezetes pillanat, ami újra és újra emlékeztet majd 2004-re, hazánk csatlakozásának évére.
BBC: Ne haragudjon, hogy közbevágok, de olvasva a beszélgetéseket, amelyek az út kapcsán készültek, találtam utalást egy betegségre. Egyfajta belsõ késztetést tartalmaztak azok a leírások, nem volt szó uniós csatlakozásról. Messze áll talán ez az út jellegénél fogva is egy ilyen földi, politikai, gazdasági dátumtól, mint a 2004-es uniós csatlakozás. 
Tolvaly Ferenc: Számomra természetesen mást jelent és sokkal többet jelent hazánk európai uniós csatlakozása. A csatlakozást nagyon pozitív történelmi fordulatnak érzem és élem meg. Annál is inkább, mert ezáltal valósul meg az egykori erdélyi álmom, hogy a Kárpát-medence ismét egy régióvá nõhet össze. Az a kulturális egység, ami legalább olyan idõs, mint a Santiago de Compostela-ba vezetõ zarándokút, ismét egy egységes régió lesz, és ez a régiók Európája gondolatába nagyon is jól belefér. Természetesen volt egy másik indokom is, amiért úgy éreztem, hogy valamit tennem kell. Ez egy kicsit korábban történt. Talán 2000 nyarán éreztem egyre jobban úgy, hogy felbomlik a belsõ egyensúlyom, hogy megszûnik köztem és környezetem között az egyensúly. Úgy éreztem, hogy feltétlenül el kell mennem abból a zajból, amiben éltem, és amiben nagyon sokan élünk, és itt nem csak a hallható, hanem a látható zajra is gondolok, és gondolok arra a zajra is, amit embertársaink sugároznak felénk, és egyre hangosabban dúl bennünk.
BBC: A betegséggel nem tévedtem? Ez az utalás ezek szerint lehet, hogy nem is igaz? 
Tolvaly Ferenc: A film talán egy kis keresztmetszete a regénynek. A regényemben balesetrõl van szó - ez nem feltétlenül önéletrajzi regény - ugyanakkor valóban volt egy balesetem, és a baleset következtében volt néhány olyan csendes napom, amikor elgondolkozhattam azon, amit az imént említettem.
BBC: Ezek szerint összecsúszik innentõl kezdve a regényben szereplõ történet, és azok az utalások, amelyek valóban Tolvaly Ferencre vonatkoznak. 
Tolvaly Ferenc: Akárcsak a Szent Jakab útra. A valóság, a fikció, a legendák, a történelem, mind-mind összefolynak, és az ember olyan tudati állapotba kerül, amikor nem tudja meghatározni, hogy most melyik valóságban is van, a látható, érzékelhetõ, felfogható valóságban, vagy valami másban, amit nem láthatunk, nem érzékelhetünk, és fel nem foghatunk.
BBC: Szóval azt mondja, hogy nagy volt a zaj Ön körül?
Tolvaly Ferenc: Igen, és bennem is természetesen. Arról beszélek, amikor az ember már nem érti a szavak jelentését, és a szavakat inkább jelként használja. Amikor a tárgyakhoz már semmi köze, csak jelként észleli azokat. Amikor megszûnt bennem az az erdélyi kamasz, aki 17 éves korában elhagyta szülõföldjét és Németországban tanult, akkor úgy éreztem, hogy ez a zaj feléli mindezt. Természetesen ezt másképp is meglehetne fogalmazni, de én úgy érzem, ezzel tudom leginkább visszaadni azt, amit akkor 2000 nyarán éreztem. 
BBC: Harminc valahány nap alatt megtehetõ ez a túra, és elég hozzá egy hátizsák is. Mégis mennyivel volt ez a zarándokút nagyobb vállalkozás, mint amire elõször gondolt?
Tolvaly Ferenc: A gyaloglást elõre nem tudtam megítélni, hiszen alapvetõen lusta ember vagyok, tehát nem szívesen gyalogolok. Azt a tanácsot kaptam, hogy vegyek egy nagyon jó cipõt - mindenkinek ajánlom, aki ilyen útra indul - és elindulás elõtt járjak benne naponta egy-két kilométert. Egy barátom pedig azt mondta, hogy olvassam el újra Avilai Nagy Szent Teréz A belsõ várkastély címû írását, lapozgassak bele Bingeni Hildegard látomásaiba, és vegyem kezembe Szent Ágoston vallomásait. Lusta ember lévén úgy döntöttem, hogy inkább a szellemiekkel foglalkozom, és szellemileg készülök fel az útra.
BBC: Ennek ezek szerint meg volt a böjtje?
Tolvaly Ferenc: Megvolt a böjtje! Az elsõ tíz-tizenkét napban fájdalmas megpróbáltatásokon mentem keresztül. Eddig el se tudtam képzelni, hány csont van a lábamban, és ezek a csontok mind külön-külön fájtak. Meg lehetett õket számolni. Ha valaki nem gyakorlott túrázó, a napi húsz-harminc kilométeres gyaloglás nagyon komoly megpróbáltatás. 
BBC: Harminc kilométert nyilván sokan megtettek, lehet, hogy akár két napon keresztül is megtettek ugyanennyit. Vajon mekkora feladat harminc napon keresztül harminc kilométert gyalogolni? Eszébe jut-e az embernek, hogy feladja? Elképzelhetõ-e, hogy megunja, vagy rájön, nem erre vágyott? Ez a távolság talán még éppen megtehetõ?
Tolvaly Ferenc: Az elsõ három-négy-öt napban többször gondoltam, abbahagyom.
BBC: Nehéz elhinni. Gondolom, az ember úgy indul neki, hogy végig fogja csinálni.
Tolvaly Ferenc: Van olyan pillanat, amikor mégis megfordul az ember fejében: mit keresek itt, tûzõ napon gyalogolok az út porában? Eljön azonban a pillanat, amikor az ember úgy érzi, mintha lebegne az út fölött. Nálam ez a tizenkettedik nap körül lehetett. Eszembe jutottak versek, olyan gondolatok, amelyekkel addig nem foglalkoztam. Elkezdtem keresni a szavak jelentését. Eleinte csak azért, hogy teljen az idõ, de késõbb éreztem, hogy elindult bennem az út. Ebben a pillanatban, az ember már nem gondol visszafordulásra, sem arra, hogy feladja, hiszen ekkor már egy olyan másik úton jár, ami legmélyebbre, Önmagához vezet. 
BBC: Az út mely szakaszán érezte, hogy most már legalább azt tudja, hogy mi az, amit találhat?
Tolvaly Ferenc: Egy hosszabb túra utolsó harmadában lehettem, amikor elkezdtem szavalni:
Csak ami nincs, annak van bokra,
csak ami lesz, az a virág,
ami van, széthull darabokra.
Természetesen nem magamban beszéltem, felszereltem ugyanis egy rögzítõt a galléromra, és megfogadtam, hogy mindent, amit gondolok, azonnal ki is mondom, a rögzítõ pedig felveszi. A képeket magam körül kisméretû kamerával rögzítettem. Hangosan mondtam a szavakat éppen azért, hogy eleget tegyek ennek a fogadalomnak. Rögtön a vers után pedig az következik – visszahallgatva a szalagot, talán így a legautentikusabb, hogy idézzem magam - „Hány lépést tettem meg ez alatt"? Tehát, akkor se arra gondoltam, amit szavaltam abban a pillanatban, hanem a távolságra, amit egy fejezet, ebben az esetben néhány sor alatt, megtehettem. Lassan jöttem rá, hogy mi történik bennem. Késõbb elmondtam a Miatyánkot, spontán, anélkül, hogy azon gondolkodtam volna, imádkoznom kell, vagy nem kell imádkoznom. És a Miatyánk után is rögtön azt kérdeztem: „Na, és akkor hány lépést tettem meg ez alatt"? Úgy lassan-lassan szivárgott belém a gondolat. Eleinte még úgy, hogy az idõtöltés egy formáját véltem felfedezni benne, majd késõbb már nem gondoltam arra, hogy hány lépést tettem meg, hanem jöttek a gondolatok, jöttek a gyerekkori emlékeim, a régi álmaim és nagyon-nagyon sok legenda. Talán a kövek körül, a kövek közül szivárogtak ki. Talán az által, hogy néztem az épületeket. 1800 mûemlék szegélyezi Szent Jakab útját. Néztem az épületeket, és azon gondolkoztam, hogy ezeknek az épületeknek a tervezõje tudta, hogy a kész épületet sohase fogja látni. Milyen erõ és hit kellett, nem csak a tervezõben, hanem a következõ generációkban - hisz egy templom, egy katedrális évszázadok alatt nyerte el mai formáját, - hogy elkészüljenek ezek az épületek. 
BBC: Gondolt-e arra, hogy eldobja a magnót és a kamerát, és úgy teszi meg ezt az utat, hogy csak gondolkodik?
BBC: Nehéz volt nekivágni az útnak? Azt feltételezi az ember Önrõl, hogy rengeteg az elfoglaltsága, nehezen teheti meg, hogy másfél hónapra kiszakadjon vállalkozásaiból, hogy ne saját maga irányítsa azt, amit eddig felépített. Vagy másfél hónap voltaképpen annyi, amit egy utazásra, egy üdülésre is megengedhet magának? 
Tolvaly Ferenc: Felesleges idõtöltésnek tartok egy utazást, egy üdülést. Ha nincs tartalommal megtöltve, akkor számomra értelmetlen. Pontosan ezért nem szoktam nyaralni. Mindig van valami, amivel foglalkozom, szabad idõmben, pedig írok. Ez az egyetlen foglalkozás különben, amit következetesen mûvelek kilenc éves korom óta. Ez az út azonban másról szólt. A Santiago de Compostela-ba vezetõ utat nem irodalmi alkotásom egy részének tekintettem, vagy anyaggyûjtésnek, hanem befele fordulásnak, és maradandó emléknek szántam. 
BBC: Mennyire tudta, tudta-e egyáltalán, amikor elõször nekivágott, hogy ennek az útnak lesz folytatása, film és regény készül belõle? 
Tolvaly Ferenc: Erre nem gondoltam. Még akkor se gondoltam erre, amikor a képeket és a felvett hangot összeillesztettem. Az így elkészült DVD-t megmutattam barátaimnak, és a baráti körben ült egy kiadó vezetõje, valamint a német közszolgálati televízió egyik volt igazgatója. A kiadó arra ösztönzött, hogy élményeim alapján írjam meg regényemet. A német közszolgálati televízió volt vezetõje, pedig még azon az estén megrendelte tõlem a háromrészes sorozatot. 
BBC: Gondolom találkozott már a kritikákkal, melyek arra voltak kíváncsiak, Tolvaly Ferenc hogyan teszi meg ezt az utat, és milyen filmet készít belõle. Talán az eddigiekbõl nem derült ki egyértelmûen, hogy nem abból a felvételbõl készült a film, amit Ön saját maga az elsõ úton rögzített, hanem nekivágott még egyszer ennek az útnak. Mennyire számított arra, hogy a nézõk arra lesznek kíváncsiak, hogy az Ön története, ahogy végigjárja ezt az utat, megfelel-e annak az irodalmi példákból vagy akár keresztény vallási példázatokból ismert történetnek, hogy a jómódú ember eldobja a gazdagságot és puritán körülmények között, nekivág egy nagy útnak, bármilyennek, vagy akár egy más életet választ? 
Tolvaly Ferenc: Nem hiszem, hogy van jómódú és kevésbé jómódú ember. A zarándokúton mindenki egyforma, mindenkinek ugyanazt a távot kell megtennie, még akkor is, ha néha jómagam is, egy jó szállodában húzódtam meg, és nem minden alkalommal zarándokszállókon éjszakáztam. Amikor az ember egy sorozatot készít, akkor ismét végig kell járnia az utat. Természetesen a második út már nem a magányos vándor útja, hanem a forgatás zarándoklata, ami nem sokkal könnyebb, de kevésbé felemelõ. 
BBC: Mennyire számított arra, hogy kritikával, fenntartással fogadják a filmet? Például azért, mert egy rekonstruált útról készült?
Tolvaly Ferenc: Mindenkinek el kell dönteni, hogy zarándokúton jár, vagy filmforgatáson vesz részt. Nem lehet a zarándokutat, a magányos utat felvenni, mert ha bármilyen zavaró tényezõ megjelenik, akkor megszûnik az a belsõ, látható varász, ami az ember elé csak akkor tárul, ha nagyon magányos, és magában járja ezt az utat. Ezt az élményt csak rekonstruálni lehet. A kérdés az, hogy ez a rekonstrukció, hogyan sikerül. Ez mindenkinek a tehetségétõl és a lehetõségeitõl függ. Nem olvastam azokat a kritikákat, amelyeket említett. Olvastam viszont a Filmkultúrában Deák-Sárosi László tollából egy nagyon szép kritikát. Úgy érzem, emlékezetes volt számára úgy a film, mint a könyv is, mert kritikáját így fejezi be: „…Tolvaly Ferenc két El camino-ja – közülük is elsõsorban a regény –, hihetetlenül intenzív élményt, útravalót adott nekem, ami megérzésem szerint tovább él majd bennem, mint ameddig egy Santiago de Compostela-ig tartó gyaloglás tartana". Azt hiszem, hogy ezzel elmondott mindent. Elmondta azt is, ami bennem újra és újra lejátszódott akkor, amikor a filmet forgattam, vagy a regényt írtam, és egy kicsit most is lejátszódik bennem, amikor errõl beszélek. 
BBC: A kritika szerint az élményeket, illetve az utat, jobban adja vissza a regény.
Tolvaly Ferenc: A regénynek sokkal több lehetõsége van. 90 perc alatt - különösen akkor, ha egy háromrészes német sorozat az alapja - nem lehet azt megragadni, amit a regényben be lehet mutatni. Hiszen a regény az egy olyan mindenki számára egyedülálló film, amit csak az lát, aki olvassa. A filmben csak kérdéseket tudok felvetni, a regényben már válaszokat is adok ezekre a kérdésekre. Ezek a válaszok, természetesen az én személyes válaszaim. De mégis úgy érzem, hogy amíg a film csak felkelti az érdeklõdést az El camino, Szent Jakab út iránt, addig a regény magával viszi az olvasót erre az útra. 
BBC: Bevallom õszintén, én is azt éreztem, amikor a filmet néztem, mintha magának a második útnak kifejezetten azzal a szándékkal indult volna neki, hogy produktum, vagyis film legyen a vége. 
Tolvaly Ferenc: A második útnak természetesen úgy indultam neki, hogy egy jól, elõre megtervezett forgatókönyv alapján rekonstruáljam azt, amit egy évvel korábban átéltem. Ennek az volt az elõnye, hogy nem emlékezetbõl kellett rekonstruálnom a történteket, hanem segített a nagyon pontos alapanyag. Az, hogy a film nem dokumentumfilm, egyértelmûvé válik az elsõ mondattal: „álarcot viselek". Így egy dokumentumfilmet nem lehet elkezdeni. Ez egyértelmû jel arra, hogy valaki egy állapotot, egy lelki utat mutat be, és egy lelki utat se lehet, még a Big Brother-ben sem – ha már kultúráról beszélünk – bemutatni. Ezt a lelki utat rekonstruálni kell. Kinek hogy sikerül a rekonstrukció, ez mindig attól függ. 
BBC: Ezt miért mondja másodszor? Nem elégedett a filmmel? 
Tolvaly Ferenc: A filmmel elégedett vagyok. Természetesen, ha az ember a regényét szeretné celluloidra vinni, nem egy ilyen csendes, visszafogott kis alkotásban gondolkodik, hanem egy nagyobb szabású, olyan a valóság és a fikció határán mozgó alkotásra, ami sokkal inkább közelebb hozza azt, amit a könyvben meg tudott fogalmazni. Ennek anyagi háttere és anyagi keretei is vannak. Ezt a filmet nagyon szerény eszközökkel készítettük. Jót tett a filmnek a csend, és így utólag nézve, több csend még jobbat tett volna.
BBC: Sokat mesélt arról, hogy milyen volt az elsõ, milyen volt a második út. Abból, amit elmondott, azt feltételezem, hogy Tolvaly Ferenc is mássá vált ez alatt az út alatt. Talán máshogy éli az életét. Valóban így van, lehet-e egy úttól ennyit várni? 
Tolvaly Ferenc: Meggyõzõdésem, hogy nincs olyan ember, aki végigjárta ezt az utat, ne változott volna, ne hozott volna magával valamit haza, amit még sokáig megtart önmagában. Az elsõ tanulság az volt, hogy csak annyit vigyünk magunkkal az útra, amennyire valóban szükségünk van, és ez nem csak a zarándokútra vonatkozik. Egyszerû példa, de amikor hazatértem, akkor el kezdtem kacatokat kidobálni a hátizsákomból, most átvitt értelemben az élet hátizsákjáról beszélek. Megpróbáltam megszabadulni olyan terhektõl, amit nagyon sok munkával és sok pénzzel szereztem meg. Fenntartásuk is nagyon sok idõbe, munkába és odafigyelésbe került. A zarándokúton a második nap kivettem a hátizsákomból és egy zarándokszállón hagytam a nagyon drága és elegáns távcsövemet. Nem volt rá szükségem, és egy fél kiló az úton, akár naponta egy fél órát is jelenthet. Nagyon sok barátságom megerõsödött, mélyebb lett az út után. Sokan, pedig elfordultak tõlem. Ez az elsõ két-három-négy hónapban zajlott le. Valószínû, hogy azok a barátságok, amelyek megszûntek az út után, azok felületesek voltak, és nem is voltak talán barátságok. Mind a két fél valamilyen érdekkapcsolatot nevezett annak. 
BBC: Ez mekkora változás most az Ön életében?
Tolvaly Ferenc: Több a szabadidõm. Megtanultam azt az úton, hogy a szeretet a belsõ egyensúly biztonsága. Addig nagyon óvatos voltam, szinte le se tudtam írni, hogy szeretem, szeretlek, szeretettel. Ma már tudom, hogy ez nem a kiszolgáltatottság szava, és nem a kiszolgáltatottság érzése. Megértettem az úton azt is, hogy mit olvastam Dante Paradicsomában. Azt írja, a lélek szeretetbõl áll, ha megszûnik a szeretet, szétesik az ember, és a világ egysége. Ezek üres szavak voltak számomra, amikor huszonéves koromban olvastam. Ott az úton, az út legnehezebb szakaszán talán megértettem, hogy akkor mit olvastam. 
