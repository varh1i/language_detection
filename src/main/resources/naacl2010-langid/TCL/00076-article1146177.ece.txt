
 
(c) DAG GRUNDSETH / 
QuickTime kan hentes fra Apple
Hareide valgte å ta ut samme tropp som foran VM-kvalik-kampene mot Moldova og Hviterussland, med kun en liten forandring: Southampton-midtstopper Claus Lundekvam er tilbake.
- Troppen består av spillere som har bevist at de holder mål. Jeg mener det er viktig å holde troppen samlet nå. Det er ikke rom for å ta ut såkalte formspillere nå, sa Hareide.
Landslagssjefen har brukt mye tid på å analysere Tsjekkia. 
- Ja, planen er klar. Nå har jeg sett så mye at det meste vil dreie seg om finpuss. 
- Tsjekkia er en spennende motstander og jeg tror de vil passe oss bra. Jeg vil ikke si så mye om deres svake sider, men vi finner noen brister der også. 
Tsjekkia er rangert på tredjeplass på FIFA-rankingen - og Hareide vet at det blir tøft.
- Men Norge var vel også nummer to på FIFA-rankingen for noen år siden, og det hendte vi tapte kamper, sier Hareide, som vil hente inn informasjon fra både Sverige og Danmark som har møtt Tsjekkia i senere tid.
- Hva er et godt resultat hjemme?
- At de ikke scorer og at de må fram for å score i returkampen. Hvis ikke vil de kunne kontrollere kampen, og det må vi unngå. Uansett må vi være veldig lure, sa Hareide, som mente 0-0 vil være et godt resultat.
Han presenterte en tropp som var identisk med den han tok ut før kampene mot Moldova og Hviterussland. Claus Lundekvam er tilbake i troppen, mens Starts Atle Roar Håland skyves ut.
TROPPEN:Keeper: 
Thomas Myhre, Charlton
Espen Johnsen, Rosenborg
Rune Jarstein, Odd
Forsvar:
André Bergdølmo, København
Bård Borgersen, Start
Erik Hagen, Zenit St. Petersburg
Brede Hangeland, Viking
Jon Inge Høiland, Malmö FF
John Arne Riise, Liverpool
Marius Johnsen, Start
Claus Lundekvam, Southampton
Midtbane:
Morten Gamst Pedersen, Blackburn
Daniel Braaten, Rosenborg
Christian Grindheim, Vålerenga
Kristofer Hæstad, Start
Fredrik Strømstad, Start
Jan Gunnar Solli, Rosenborg
Alex Valencia, Start
Angrep:
Thorstein Helstad, Rosenborg
Steffen Iversen, Vålerenga
John Carew, Lyon
Ole Martin Årst, Tromsø
Sigurd Rushfeldt, Austria Wien
 
 Tips en venn Skriv ut  Bli abonnent 
  
 Søk i våre artikler
