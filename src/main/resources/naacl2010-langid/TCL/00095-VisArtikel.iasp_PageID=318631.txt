Polens nyvalgte konservative premierminister, Kazimierz Marcinkiewicz, sagde søndag at han vil danne en mindretalsregering, efter bestræbelserne på at danne en koalition med de liberale mislykkedes.
- Det vil blive en regering bestående af eksperter, sagde Marcinkiewicz til tv-stationen TVP2 efter et møde mellem hans parti, Lov og Retfærdighedspartiet, og det liberale parti Borgerplatformen.
Forhandlingerne mellem de to partier brød sammen tidligere på ugen, og søndag gjorde Borgerplatformen det klart, at partiet ikke ønskede at indgå i en koalition ledet af Marcinkiewicz.
