
May panibagong ebidensya ang oposisyon para sa bagong impeachment case na isasampa laban kay Pangulong Gloria Macapagal-Arroyo kaugnay ng sinasabing lihim na pagpasok ng pamahalaan sa isang kasunduan sa mga opisyales ng Moro Islamic Liberation Front (MILF).
Sinabi ni Iloilo Rep. Rolex Suplico base na rin sa pakikipag-ugnayan nito kina Department of Finance Secretary Margarito Teves at Bureau of Internal Revenue (BIR) Commissioner Jose Mario Buñag na walang konsultasyong naganap sa mga ito nang pasukin ng Government of the Republic of the Philippines (GRP) ang nasabing kasunduan sa panig ng MILF.
Sa panayam ng Abante kay Suplico, sinabi nitong naganap ang lihim na peace agreement noong Setyembre 15-16 ng taong kasalukuyan sa Kuala Lumpur, Malaysia.
