
 
Kronprins Felipe demonstrerer hvor stor lille Leonor er.
FOTO: AFP/SCANPIX
 Les også
 Spanias høygravide prinsesse innlagt på sykehus - 30.10.2005
Den lille jenta, som heter Leonor, ble født i det internasjonale Ruber-sykehuset i Madrid hvor en skare av journalister og fotografer hadde samlet seg etter at prinsesse Letizia ble innlagt søndag kveld. 
Det at det ble en jente, og ikke en gutt, kan føre til politisk debatt i Spania. Den spanske grunnloven gir nemlig gutter fortrinnsrett framfor jenter i arverekken. Hvis prinsesse Letizia og kronprins Felipe senere skulle få en gutt, innebærer det at han vil kunne snike seg forbi storesøster og innta den spanske tronen. 
Den sosialistiske regjeringen i Spania vurderer imidlertid å endre grunnloven og likestille gutter og jenters krav på tronen. Den nyfødte kan dermed bli den første spanske prinsessen med samme rett til tronen som en gutt. Jentas navn er ennå ikke kjent.
