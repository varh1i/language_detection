
 
دغه بارانونه د سټن نومي موسمي توپان له امله شوي دي . د گرځندويو په مرکز اتيتلان جهيل کې د يوې نړيدلې غونډۍ لاندې تر اوياو ډير مړي را ايستل شوي دي . 
شاوخوا کلي هم ځپل شوي چې پکې د سيمې اصلي خلک اوسيږي . 
په السلوادور ، نيکاراگوا ، هونداريس او سويلي مکسيکو کې تر ١٠٠ تنو ډير وژل شوي دي . 
په داسې حال کې چې سړکونه او پلونه اوبو وړي ډيرې ولسوالۍ يو مخ له نورو سره لار نه لري . 
د سيمې په ديرو برخو کې لا تر اوسه هم بارانونه اوري چې ورسره د ژغورنې او موندنې چارې لا گرانيږي . 
