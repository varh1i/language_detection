Også i Bosnien er det helt store spørgsmål, hvor den terroraktion, som politiet i både Bosnien og Danmark mener at have forpurret, skulle have fundet sted.
Ifølge den danske Balkanekspert og lektor, Karsten Fledelius, der søndag var i Sarajevo som sidste stop på sin Balkanrejse, undrer bosniske kilder sig over, hvis angrebet var møntet på Sarajevo.
- Bosniske kilder spørger, hvad ideen skulle være med at destabilisere Bosnien. Hidtil har man ladet Bosnien være i fred og ladet det være et slags depot og gennemgangsland. En bro mellem vest og øst, siger Karsten Fledelius.
Ifølge de bosniske medier har der kun været et eneste bombeangreb i Bosnien efter krigen.
- I det øjeblik, at man vil gå ind og destabilisere Bosnien. Så er der virkelig noget galt, mener de bosniske kilder, siger Karsten Fledelius.
