Skandinavisk musik hyldede sig selv ved Nordic Music Awards 05 i Forum i København lørdag aften.
Prisuddelingen blev styret af de tre nordiske værter Guri Solberg fra Norge, svenske Martin Björk og danske Andrea Elisabeth Rudolph, som brillerede med en kavalergang så bred som autobahnen mellem Köln og Dortmund.
Den nordiske musikfest blev krydret med verdensstjernerne Robbie Williams, Shakira og Coldplay.
Statuetterne blev overrakt af en lang række danske kendisser. Bl.a. Ulrich Thomsen, Kim Bodnia, Søren Huss, Lina Rafn og Jokeren.
Karaoke-værten Casper Christensen og fru Iben Hjejle kastede også glans over aftenen med en prisoverrækkelse, som ledte tankerne hen på Matadors sagfører Skjold Hansen og fru Musse.
