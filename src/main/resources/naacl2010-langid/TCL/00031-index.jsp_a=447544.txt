GT/Expressen berättade nyligen om en man som inte ska köra bil. Senast stod han åtalad för att ha kört ihjäl en 41-årig mamma. Åklagarens bevisning brast och han dömdes för olovlig körning och rattfylleri till fängelse i två månader. 
Han har tidigare varit misstänkt för 142 fall av olovlig körning. Flera av dem har skett i påverkat tillstånd. 
Med dagens lagstiftning kan den som kör berusad och skadar någon eller orsakar någons död, få upp till sex års fängelse. Hittills har ytterst få som kört ihjäl någon dömts till mer än två års fängelse. 
Som exempel kan nämnas att år 2004 var den genomsnittligt utdömda strafftiden för grovt rattfylleri 1,6 månader. 
Folkpartiet vill att straffen för dessa brott skärps, fängelse med obligatoriska behandlingsprogram ska vara norm. Den som kör rattfull och orsakar någons död bör kunna dömas för dråp. 
