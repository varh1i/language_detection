
Panibagong problema ang kakaharapin ngayon ni dating Police Supt. Michael Ray Aquino kaugnay naman sa posibleng pagkakaugnay niya at ng dalawang iba pa sa Dacer-Corbito double murder case.
Ito ay makaraang pagtibayin ng Korte Suprema ang naunang pasya ng Court of Appeals (CA) na ibilang sina Aquino, dating Police Supt. Cesar Mancao II at Senior Supt. Teofilo Vina sa information kaugnay sa kaso ng pagpaslang kay dating PR man Salvador "Bubby" Dacer at sa driver nitong si Emmanuel Corbito.
Si Aquino ay kasalukuyan nang nahaharap sa kaso ng espionage sa Amerika matapos ang umano’y paniniktik nito upang makakuha ng mga confidential information laban sa Pilipinas.
