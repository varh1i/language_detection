
Pinag-uusapan umano ng mga miyembro ng Constitutional Commission (ConCom) na putulin ang ter-mino ni Pangu-long Gloria Maca-pagal-Arroyo bagama’t hindi pa ito pinal at naka-takda pang ikon-sulta sa taum-bayan sa pama-magitan ng na-tionwide consul-tation na itatakda dalawang linggo mula ngayon.
"She (Arroyo) should not go beyond her term on 2010, it can be cut pa nga. Nobody is proposing na humaba pa ang termino n’ya, not even in Congress, not even in ConCom," paliwanag ni ConCom spokesman Lito Lorenzana.
Ginawa ni Lorenzana ang pahayag matapos pumutok kahapon na seryosong ikinukunsidera ng ConCom ang pagrerekomenda na palawigin pa ang termino ni Arroyo o karagdagang pamumuno ng sampu hanggang labin-limang taon base na rin sa probisyon ng federal form of government.
Aniya, ang totoo ay puwede pa umanong mabawasan ang termino ni Arroyo kung ipatutupad ang parliamentary form of government at magiging ‘ceremonial’ na lamang ang function nito samantalang ang magiging ‘head of government’ ay ang pinuno sa Kongreso na magiging Prime Minister.
Samantala, nakahanda umano ang Malacañang na idepensa hanggang sa Supreme Court ang legalidad ng kinukuwestyong ConCom.
Ito ay matapos na akusahan nina Senador Aquilino Pimentel at Ilocos Norte Congw. Imee Marcos ang ConCom na ilegal dahil ginagamit ang pera ng bayan para dito gayung ang trabaho nito ay duplikasyon lamang ng Kongreso.
Bilang reaksyon, sinabi ni Press Secretary Ignacio Bunye na bagama’t ayaw nilang mabahiran ng pulitika ang trabaho ng ConCom, handa naman umano sila na ipagtanggol ang legalidad nito hanggang sa Supreme Court (SC) kung may kasong isasampa ang mga kritiko.
Anang kalihim, walang masama sa pagbuo sa komisyon, lalo na’t nakakatulong pa nga umano ito upang malaman ang pulso ng taumbayan hinggil sa charter change (ChaCha) sa labas ng Congressional arena.
