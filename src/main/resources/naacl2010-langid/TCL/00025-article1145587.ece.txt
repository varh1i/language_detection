
 
Villaen på Vettakollen ligger svært skjermet fra Melkeveien.
FOTO: INGAR STORFJELL
 Les også
 Våpensamler ranet i Oslo - 29.10.2005
43-åringen er en kjent skikkelse i samlermiljøet, hvor han hadde spesialisert seg på tyske paradedolker og Lugere. Men han hadde også en betydelig mengde Mauser- og Walterpistoler i et eget sikkerhetsrom.
Totalt er 45-50 håndvåpen meldt stjålet sammen med et ukjent antall dolker og et femsifret beløp i euro. Ranerne tok også med seg parets nye Range Rover Sport. Den ble funnet igjen på Vestli nord i Groruddalen ved 17.30-tiden i går.
- Det var en forferdelig opplevelse. Et sjokk. Nå ønsker vi bare fred, sier våpensamleren, som i går satt i avhør bl.a. for å kartlegge hva som forsvant.
Villaen ligger svært skjermet litt ned fra Melkeveien, og ingen av naboene har innsyn. Alarmmerker fra Securitas og Falken viser at stedet bør være godt sikret.
Møtt av våpen. 
43-åringen og hans kone (40) ventet en gjest da det ringte på døren kl. 20.20 lørdag. Da han åpnet, kikket han rett inn i en pistolmunning.
Paret ble kommandert ned i kjelleren, hvor de ble stripset og kommandert til å låse opp spesialdøren inn til våpnene. Samtidig kom gjesten på besøk. Også han ble låst inne i kjelleren sammen med sitt vertskap.
Det var minst fire menn som gjennomførte ranet. De få ordene som ble sagt var på østlandsdialekt, og politiet har få spor å gå etter. 
Overfallsmennene var trolig i villaen i nærmere en halvtime før de forsvant. Først kl. 21.09 ble politiet varslet. En nabo sier at en Jeep Cherokee sto forlatt på tomgang utenfor ved 20-tiden. 
- Det er selvsagt svært alvorlig når så store mengder våpen kommer på avveie, sier etterforskningsleder Geir Bang Danielsen ved Majorstua politistasjon.
Både Politiets sikkerhetstjeneste og Nye Kripos er varslet sammen med Interpol og politiet i våre naboland. Foreløpig er ingen pågrepet.
På bestilling? 
- Det er helt vanvittig å utsette privatpersoner for et slikt ran. Jeg tror det er utenlandske samlere som kan være bakmenn, og at dette er gjort på bestilling. Det vil være svært vanskelig å omsette dette her i landet, tror leder Tor Karstensen i Norsk Våpenhistorisk Selskap.
- Er private samlere spesielt utsatt når Forsvaret nå har sikret sine våpenlagre bedre?
- Nei, også vi har et svært strengt regelverk å forholde oss til. Men står du ansikt til ansikt med et skytevåpen, er det lite du kan gjøre sier Karstensen. 
 
 Tips en venn Skriv ut  Bli abonnent 
  
 Søk i våre artikler
