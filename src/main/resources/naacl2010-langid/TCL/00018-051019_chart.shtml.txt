Сингълът Push the Button на момичетата от Sugababes е вече трета седмица на върха. 
Тази седмица четвъртият им албум Taller in More Ways измести популярния Back To Bedlam на James Blunt на второ място. 
Paul Weller и Mariah Carey бяха останалите две нови попълнения в чарта на албумите. 
Тавата на Weller As Is Now влезе на четвърта позиция, а компилацията Greatest Hits на Mariah Carey се спря на девето място.
Сравнително ниска позиция отбеляза новата тава на Liberty X, наречена просто X – тя остана чак на 27-мо място. 
Лидерите от миналата седмица Franz Ferdinand се смъкнаха на пето място с албума You Could Have It So Much Better.
При синглите
U2 атакуваха класацията с All Because of You, но парчето стигна само до четвърта позиция. На пето място е дебютният сингъл Baby Goodbye на Friday Hill.
Групата Friday Hill се състои от трима членове на urban pop бандата Blazin' Squad, един от които е Kenzie, бивш участник в звездния вариант на шоуто Big Brother. 
В Top 10 на синглите нямаше други нови попълнения. В Top 20, на 11-то място са Feeder с парчето Shatter/Tender. Turn Your Car Around е новиият сингъл на Lee Ryan от момчешката банда Blue. 
Robbie Williams остана на второ място със сингъла Trippin', а парчето на Pussycat Dolls Don't Cha, което също прекара известно време на върха на чарта, остана на трета позиция.
Британската поп група Sugababes съществува от 2000 и досега има 13 хит сингъла, четири измежду които достигнаха върха на чарта – Freak Like Me, Round Round, Hole in the Head и настоящият хит Push the Button.
