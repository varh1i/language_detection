Är tandläkaren för dyr? På ett år har antalet svenskar som inte anser sig ha råd med tandvård ökat med nästan 30 procent, påstår en rapport från Folkhälsoinstitutet.
Det är en självklarhet.
För går du inte till tandläkaren i tid så växer lilla hålet, och snart är det dags för rotfyllning.
Då räcker inte de 500-1000 kronor som en vanlig lagning kostar, utan priset ökar med 2000-3000 kronor.
Självklart känns sånt rejält i plånboken för arbetslösa eller människor med låga inkomster och höga skulder. Varannan låginkomsttagare har därför inte råd, säger institutets rapport.
Och den som hamnat i en sån ond karusell- och får allt sämre tänder- har svårare att ta sig ur ju längre tiden går. Vilket skulle bevisas, som vi sa på mattelektionerna i skolan.
