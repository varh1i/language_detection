Концертът на бандата REM в оригиналния й състав е вторият повод, който събира Michael Stipe, Peter Buck и Mike Mills с бившия барабанист Bill Berry, който напусна REM през 1997. 
Бандата изпълни седем песни на сватбата на сценичния техник Dewitt Burton в щата Джорджия. 
"Беше страхотно – погледнах зад гърба си и ето го там Bill на барабаните," заяви след това басистът Mills. 
"Докато стигнаха до първия припев, заведението беше претъпкано," каза пред Billboard.com собственикът Ed Connolly. 
"Никой нямаше представа какво ще става. Останалите трима дори не знаеха със сигурност дали Bill ще успее да дойде, и не мисля, че са имали възможност да репетират заедно преди това."
Музикални желания
Според Ed Connolly, REM решили да посвирят, докато групата, наета да свири, отишла да почива. Фронтменът на REM Michael Stipe вдигнал тост за младоженците и подканил тълпата от 300 души да предложат на групата кое парче да изсвири.
Сред парчетата, които гостите веднага поискали, били The One I Love, Radio Free Europe и Don't Go Back to Rockville. 
"Най-хубавото в цялата история беше непринуденото изпълнение в топлата съботна вечер, без предварителна организация," каза още собственикът. "Имах подръка три стари огледални дискотечни глобуса и те ги окачиха. Това беше цялата сценична подготовка за шоуто."
Привърженици на оригинални поводи за изнасяне на концерт, преди няколко месеца REM участваха в концерт в чест на активистката от Бурма Aung San Suu Kyi, която от години се бори са демокрация в родната си страна и е носител на Нобелова награда за мир от 1991 година.
