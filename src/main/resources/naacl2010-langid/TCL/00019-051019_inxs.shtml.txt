Новият сингъл на обновените INXS, Pretty Vegas, е с участието на канадеца JD Fortune, който спечели шоуто Rock Star: INXS миналия месец и зае мястото на покойния легендарен фронтмен Michael Hutchence. 
Сингълът влезе в Billboard Hot 100, американския чарт на синглите, директно под номер 37 – най-популятният нов сингъл за седмицата и най-успешният дебютен сингъл на INXS в Америка.
Все още на върха на синглите в Щатите е парчето на Kanye West Gold Digger, с участие на Jamie Foxx. 
INXS, които за пръв път пробиха в чарта на Billboard през далечната 1983, се радват на подновен интерес към музиката си благодарение на пропагандата от шоуто Rock Star, което доби голяма популярност в Америка.
Jason Dean Fortune, на 31 години, бе предпочетен заради "леко рискования темперамент" и "нюх за спонтанно поведение", по думите на китариста Tim Farris. 
"Не само това, у него има талант на шоу звезда, какъвто търсехме, а и пише стихове с вдъхновение," обясни още Farris. INXS се готвят за турне през януари с Jason. 
След смъртта на Hutchence през 1997, INXS се появиха с редица заместващи фронтмени, вклиучително Terence Trent D'Arby и Jon Stevens. До момента обаче никой нямаше усещането, че е намерен достоен заместник на Michael Hutchence.
Сингълът Pretty Vegas е също така първата поява на INXS в американския чарт от 12 години насам. 
