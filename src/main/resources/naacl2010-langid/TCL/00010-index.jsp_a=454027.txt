Det blir allt vanligare att personer som söker jobb tvingas visa papper på att de är friska, ostraffade, drogfria och inte har några betalningsanmärkningar.
Arbetsgivarnas allt hårdare kontroller har gjort att Rikspolisstyrelsen krävt att regeringen ser över lagstiftningen och debatten kring vår personliga integritet har fått nytt liv.
Thomas Fredén, LO-ombudsman för integritetsfrågor, säger till Stockholmstidningen Svenska Dagbladet att vi nu riskerar att få ett samhälle där ingen får en andra chans och enskilda fackorganisationer har kallat drogtester för en onödig och kränkande kontrollapparat.
