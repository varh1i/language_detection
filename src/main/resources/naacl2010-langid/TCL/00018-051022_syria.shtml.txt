
Syria, ayaa beenisay eedo loogu soo jeediyay warbixin ay Qaramada Midoobay soo saartay oo ku eedaysay in ay ku lug lahayd dilkii ra'iisul wasaarihii hore ee Lubnaan, Rafiiq Hairir, iyadoo ku tilmaantay in lagu saleeyay warar laga helay marqaatiyo aan lagu kalsoonaan karin.
Saraakiisha wasaaradda arrimaha dibedda Syria, oo ka hadlay shir ay ku qabteen magaalada Dimishiq, ayaa sheegay in ay nasiib darro tahay in warbixintu aysan cadayn dhab ah soo bandhigin.
Mid ka mid ah saraakiisha, Riad Daoudi, oo ka mid ah la taliyayaasha wasaaradda arrimaha dibedda, ayaa sheegay in warbixintan in aad xoogga u saartay marqaati kaca kooxaha ka soo horjeeda Lubnaan.
Dhinaca kale wasiirka arrimaha dibedda Lubnaan, Ghazi al Aricid, ayaa sheegay in ay tallaabo muhiim ah tahay oo loo baahan yahay in horay loo sii wado.
Wasiirka oo hadlayay kulan gaar ah oo wasiiradu yeesheen kadib, ayaa sheegay in wasiiradu ku baaqeen in uu iscasilo madaxwaynaha Lubnaan ee Syria taageersan Emile Lahoud oo magaciisa lagu daray warbixinta.
