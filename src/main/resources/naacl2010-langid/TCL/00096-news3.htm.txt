
Bilang bahagi pa rin ng deklaradong giyera ng executive branch sa Senado, ipasisibak ni Pangulong Gloria Macapagal-Arroyo si Senate President Franklin Drilon.
Ito ang ibinunyag kahapon ni Agusan del Sur Rep. Rodolfo ‘Ompong’ Plaza makaraang makatanggap ng impormasyong tinatrabaho na ng Malacañang ang pagsipa kay Drilon upang muling makontrol ang naturang kapulungan ng Kongreso.
"President Arroyo has already declared war in the Senate by branding its investigation as kangaroo court. Next, she will dislodge Drilon as Senate president and replace it with a more malleable choice," ani Plaza.
Isa umano sa napipisil na ipalit kay Drilon ay ang kaalyado ni Arroyo na si Sen. Miriam Defensor-Santiago.
Nabatid sa ilang Senate insiders, gumagapang ngayon ang senadora para masungkit ang Senate presidency at partikular sa sinusuyo ay ang mga kabarong malapit nang magwakas ang termino gaya nina Sens. Juan Flavier at Ramon Magsaysay Jr.
