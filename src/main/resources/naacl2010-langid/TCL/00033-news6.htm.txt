
Pinagsabihan kahapon ng Malacañang si dating Vice President Teofisto Guingona Jr. na iwasan na lamang na sumama sa mga anti-GMA rallies sa susunod upang hindi madamay sa mararahas na dispersal ng pulisya.
Kahapon ay hindi itinago ni Executive Sec. Eduardo Ermita ang pagkabigla na nakitang pakikipagkapit-bisig ng dating bise presidente sa mga militanteng rallyista sa pangunguna ni Bayan Muna partylist Rep. Satur Ocampo na kilalang dating opisyal ng maka-kaliwang kilusang Communist Party of the Philippines (CPP).
