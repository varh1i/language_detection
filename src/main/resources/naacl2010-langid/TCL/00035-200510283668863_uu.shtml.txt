
Vesurilla varustautunut myymälävaras iski häntä pidättämään tullutta poliisia teräaseella päähän. 
Myymälävarkaudesta epäilty mies löi vesurilla poliisia päähän Helsingissä perjantai-iltana. Poliisi on sairaalahoidossa, mutta hänellä ei ole hengenvaaraa.
Välikohtaus sattui noin kello 20.25 Marjaniemessä, kun poliisi yritti ottaa kiinni myymälävarkaudesta epäiltyä miestä. Tämä kuitenkin vastusti kiinniottoa ja löi poliisia vesurilla päähän.
Myymälävarkaudesta epäilty mies on syntynyt vuonna 1972. Hän on poliisin huostassa.
Asiaa tutkiin Helsingin poliisin väkivaltarikosyksikkö. 
