د امريکا د بهرنيو چارو وزيرې کانډوليزا رايس افغان ولسمشر حامد کرزي ته ډاډ ورکړى دى چې متحده ايالات به له افغانستان سره خپلې مرستې تر هغو کوي چې تر څو يې اړتيا ليدل کېږي.
ډاکټر رايس وويل چې افغانستان د متحده ايالاتو د اوږدې مودې ملگرى دى.دې زياته کړه چې امريکا به افغانستان هيڅکله يواځې نه پرېږدي او نه به د پخوا په ډول تېروتنې تکراروي.
ډاکتر رايس وويل چې امريکا له افغان ولس سره د اوږدې مودې ملگرتيا ساتي ،د امنيت همکاري به ورسره ټينگوي او ددې تر څنگ ددغه سيمې د تلپاتي سولې او ثبات لپاره به هڅه کوي.
