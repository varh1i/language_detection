Qaramada Midowbey ayaa sheegeysa in aysan wax marqaati kac ah helin oo cadeynaya warar Soomaaliya ka yimid oo sheegay in fatahaadii badweynta Hindiya ee Tsunami ay sii faafisay haraa sun ah oo si sharcidarro ah loogu daadiyay xeebaha ku teedsan Waqooyiga Barri ee Soomaaliiya.
Madaxa Howlaha Bani'aadanimada ee Qaramaada Midowbay ee Soomaaliya, Maxwell Gaylaard ayaa sheegay in waxyaabo laga qaado seddex goobood ee kala duwan ee ka mid ah Maamul Goboleedka Puntland lagu guuleysan waayay in laga helo raadad sun ah.
Waxaa uu intaa ku daray Mr. Gaylaard in wali si deg deg ah loogu baahan yahay in la sameeyo baaris qoto dheer. 
Bishii March ee sanadkan aya sarkaal ka tirsan Hay'adda Deegaanka ee Qaramada Midowbay, Nick Tuttaal u sheegay BBCda in ay u muuqato in fatahaadii Tsunaamigu ay u muuqatay in burburisay oo ay ku fidisay xeebaha Konteenaro wasakh sharidarraha ay ku jireen waxyaabo kiimiko ah oo shucaac leh.
