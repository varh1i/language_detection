
Samtök fjárfesta í Hollandi, Vereniging van Effectenbezitters, hefur hafið málsókn gegn hollensku stórverslunarkeðjunni Ahold vegna stórfelldra bókhaldssvika.
Í ársbyrjun 2003 kom í ljós að Ahold, sem hefur verið kallað  Enron Evrópu", hafði ofmetið hagnað fyrirtækisins sem nemur 880 milljónum dollara árin 2001 og 2002. Ástæðuna fyrir ofmetnum hagnaði sögðu talsmenn fyrirtækisins vera að dótturfyrirtækið Foodservice í Bandaríkjunum hefði fært meiri tekjur frá birgjum en borist hefðu. Ahold keypti Foodservice árið 2000 fyrir 3,24 milljarða evra, en fyrirtækið selur mat til veitingastaða og hótela.
Samtök fjárfesta í Hollandi óska eftir því að þeir sem áttu hlut í Ahold á tímabilinu 1. janúar 2000 til 24. mars 2003, hafi samband við samtökin og taki þátt í málssókninni.
