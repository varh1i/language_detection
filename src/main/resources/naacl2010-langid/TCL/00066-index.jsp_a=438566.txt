I dag släcks de analoga TV-sändningarna på Gotland. Många gotlänningar kan då inte se på TV. Detta öde kommer också snart att drabba Göteborg och Bohuslän. Successivt släcks övriga delar av Sverige ner. I februari 2008 skall det vara klart. Detta drabbar de som inte har råd eller möjlighet att skaffa en digitalbox.
Den svarta rutan blir en påminnelse om socialdemokratiskt maktspråk.
Med en borgerlig regering hade anpassningen till den digitala tekniken i stället skett i en takt som konsumenterna hade önskat.
Naturligtvis är inte tittarna tillfrågade. Beslutet om tidsplanen har fattats av följande intressenter: Statsfinansierade Sveriges Television i samråd med statliga Digitaltv-kommissionen, ledd av en socialdemokratisk landshövding och befolkad främst av departementstjänstemän, och den statsägda distributören Teracom. De har alla ett intresse av en centraliserad, kollektivt organiserad övergång.
