По-късно днес Съветът за сигурност на ООН ще обсъжда доклад на организацията за убийството на бившия ливански премиер Рафик Харири. 
Членовете на съвета ще изслушат автора на доклада Детлев Мехлис, който смята, че в заговора са замесени високопоставени сирийски и ливански представители на силите за сигурност. 
САЩ, Франция и Великобритания се консултират с останалите членове на Съвета за сигурност за резолюция, призоваваща Сирия да сътрудничи напълно с продължаващото разследване. 
Сирия настоява ,че вече прави това и определя обвиненията като политически мотивирани.
