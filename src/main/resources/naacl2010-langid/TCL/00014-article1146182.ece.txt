
 
John Sandstrøm mener at påstandene som kom fram i Dagens Næringslivs reportasje over ti sider mangler både substans og konkretisering.
FOTO: HEIKO JUNGE/SCANPIX
 Les også
 Herlofsen og Sandstrøm får fortsette - 31.10.2005
 Politilegen: - Herlofsen glad i penger - 31.10.2005
 Risikerer flere års fengsel - 31.10.2005
 Fylkeslegen går til politianmeldelse - 30.10.2005
 Staff risikerer ikke straff fra Advokatforeningen - 30.10.2005
 Taus Sandstrøm ankom fylkeslegen - 30.10.2005
 Forsvaret har ikke vært i kontakt med Herlofsen - 30.10.2005
 Vil ikke suspendere Herlofsen og Sandstrøm - 30.10.2005
 Kan bli politisak - 30.10.2005
- Jeg synes det er uhyrlige påstander, sier Sandstrøm til NRK.
Ifølge Sandstrøm mangler påstandene som kom fram i Dagens Næringslivs reportasje over ti sider lørdag, både substans og konkretisering. Han vil imidlertid ikke utdype sin kritikk av avisoppslaget.
- Jeg vil avvente å svare på det til jeg ser hva de kan legge fram av dokumentasjon, sier Sandstrøm.
Den kjente psykologen sier han ble lurt av journalisten som møtte opp på hans kontor og utga seg for å være en kriminell som trengte å kjøpe en legeerklæring.
- Han ga et inntrykk av å være en lidende person. En god skuespiller, kanskje han bør søke teaterskolen, jeg vet ikke, jeg, sier Sandstrøm, som nøyer seg med en kort kommentar om hva han synes om avisas metodebruk i saken.
- Jeg kan ikke kommentere det med andre ord enn Vær Varsom-plakaten. Man kan få de svar man vil, og man kan få de svar man ikke vil, hvis man ordlegger seg på den ene eller andre måten, sier Sandstrøm.
((c) NTB)
 
 Tips en venn Skriv ut  Bli abonnent 
  
 Søk i våre artikler
