
Kinikilala ng palasyo ng Malacañang ang problemang idudulot ng Executive Order (EO) 464 sa mga nakabinbing panukalang batas na iniendorso ng Malacañang dahil posibleng ipitin ito ng mga mambabatas sa dalawang kapulungan ng Kongreso.
Matatandaang noong nakaraang linggo ay may kayabangang sinabi ng palasyo na hindi sila natatakot sa bantang pang-iipit ng mga kongresista at senador sa priority bills na itinutulak ng pamahalaang Arroyo bilang resbak sa mapanikil na EO 464 (pagbabawal sa lahat ng government, military at police officials na dumalo sa mga congressional inquiries nang walang pahintulot ng Pangulo).
