
Umaabot sa P4.9 bilyong pera ni Juan dela Cruz ang winaldas o ilegal na ginastos ng ilang mga opisyal at empleyado ng pamahalaan.
Ito ay batay sa report ng Commission on Audit na isinumite sa House committee on appropriation na kasalukuyang nagsagawa ng pagdinig kaugnay sa 2006 proposed budget ng pamahalaan.
Ayon kay Rep. Rolando Andaya, chairman ng komite, ito umano ang tinatawag na "disallowed expenditures" o ang irregular, unnecessary, excessive at extravagant na paggamit ng pondo.
Inihalimbawa ni Andaya na kabilang sa tinatawag na disallowed expenditures ay ang unofficial overseas phone call sa mga hindi awtorisadong foreign travel ng mga government official.
Dahil dito, iginiit ni Andaya na kailangan agad na ma-reimbursed ng sinumang opisyal at empleyado ng pamahalaan na gumawa nito.
