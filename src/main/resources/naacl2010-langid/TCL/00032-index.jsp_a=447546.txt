I en intervju i GT i går bekymrade sig junilistans Nils Lundgren för alla nya fiender.
Han sa så här:
- Alla landets ledarskribenter kommer att vara emot oss, de har betalt för att se till att det inte blir några störningar i det politiska oligopolets ritningar.
Det låter lite gnälligt. Och han pratar högt över huvudena på folk när han använder yttryck som "politiskt oligopol".
Dessutom har han fel!
GT:s ledarsida är inte emot junilistan.
Vi anser tvärtom att junilistan vitaliserar politiken.
Orsaken till att så många skäller på junilistan, fi och sjukvårdspartiet är att de stör kraftfälten mellan och i de politiska blocken.
När junilistan ställde upp i EU-valet tog partiet lika många röster från båda blocken, med en viss övervikt från det borgerliga.
