
Heimilislaus maður sem braust inn á heimili leikkonunnar Jennifer Aniston á Malibuströnd í ágúst síðastliðnum hefur verið dæmdur í fangelsi til eins árs. Maðurinn, sem er 49 ára, klifraði yfir tæplega þriggja metra háa girðingu sem er umhverfis hús leikkonunnar og komst eftir það inn í hús hennar. Leikkonan var við upptökur á kvikmynd í Chicago þegar þetta gerðist.
Maðurinn, sem er frá Santa Barbara í Kaliforníu, er bannað að koma nálægt Aniston næsta áratuginn. Þá mun hann verða að gangast undir sálfræðiaðstoð næstu fimm árin.
Maðurinn, sem heitir David Hesterbey, greiddi sem tæpar 15.000 ísl. krónur í leigubílakostnað til að fara frá Santa Barbara til Malibu. Þegar hann komst að húsinu hitti hann starfsfólk leikkonunnar. Tjáði hann þeim að hann væri að leita Aniston en hljóp að því loknu á braut. Hann var handtekinn skömmu síðar þar sem hann gekk á ströndinni í námunda við heimili hennar.
Jennifer Aniston leigði húsið á Malibuströnd eftir að hún skildi við eiginmann sinn, Brad Pitt, fyrr á þessu ári.
BBC
