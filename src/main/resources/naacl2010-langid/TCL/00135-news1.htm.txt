
Sa Pakistan pa lamang ay pina-ngangambahang umabot na sa libu-libong katao ang nasawi maka-raang yanigin ng malakas na lindol ang bahaging ito ng Asya at mga katabing bansang Afghanistan at India.
Ang lindol na rumehistro sa
Richter scale sa magnitude na 7.6 ay naramdaman sa nasabing mga bansa sa South Asia dakong alas-8:50 ng umaga kahapon sa kabisera ng Pakistan, ang Islamabad. Dito sinasabing naitala ang epicenter ng lindol.
"The death toll could be more than 1,000. There could be massive casualties but we do not have exact numbers," ani Maj. Gen. Shaukat Sultan, chief military spokesman ng Pakistan sa panayam ng Agence France Presse (AFP).
Sinasabing may isang buong barangay ang na-wipe out ng malakas na lindol bukod pa sa mga gusaling bumagsak.
Sa Indian Kashmir, 15 sundalo ang nasawi at may 300 ang isinugod sa mga pagamutan. "The soldiers died along the Line of Control (LoC)," ayon kay Army spokesman P Sehgal na ang tinutukoy ay ang ‘de facto border’ na naghahati sa Kashmir sa pagitan ng nag-aagawang bansang India at Pakistan.
