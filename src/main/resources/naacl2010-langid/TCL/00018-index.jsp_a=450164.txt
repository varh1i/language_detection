Hur har du det med din kompis snickaren?
De flesta av oss har nämligen en yrkessnickare i bekantskapskretsen.
Åtminstone om vi ska tro Anders Bäckström, som är utredningschef på LO-facket Byggnads.
- Folk som jobbar svart gör det nog oftast åt kompisar, säger han i en tt-intervju.
Tro honom? Enligt en enkät gjord bland 2000 hushåll, som byggbranschen kom med i somras, köpte minst vart femte hushåll i fjol bygg- och hantverkstjänster svart. Till ett totalpris på 4,7 miljarder kronor.
Så många bästisar tvivlar jag på att svenska folket har. Däremot har de flesta av oss, som ringt första bästa småföretagare i byggbranschen, någon gång blivit erbjudna "kvittolöst".
