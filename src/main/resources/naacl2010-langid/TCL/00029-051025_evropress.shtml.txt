Избори и прашања околу Унијата доминираат во денешниот европски печат.Тема е и седницата на Советот за Безбедност околу статусот на Косово.
Лондонски ГАРДИЈАН оценува дека преговорите се „речиси сигурен пат кон условна независност на Косово".
Весникот додава дека српските претставници ги предупредиле Обединетие нации дека прогласувањето независност ќе претставува повреда на меѓународните закони, но според ГАРДИЈАН Србите нема да бидат во состојба тоа да го спречат. 
Доколку западните дипломатии успеат во својата намера, се надоврзува ИНДИПЕНДЕНТ, следната година ова време преговарачкиот процес ќе заврши со условна независност за Косово, според таканаречениот „босански модел" - некое време под надзор на меѓународната заедница.
„Политичар од минатото"?!
Германски ФРАНКФУРТЕР АЛГЕМАЈНЕ ЦАЈТУНГ изразува надеж дека новоизбраниот полски претседател Лех Качински ќе го омекне својот тон откако и официјално ќе седне на новата позиција. 
Откако за време на изборната кампања даде прилично непријатни анти-германски, евро-скептични и нелиберални изјави - забележува весникот.
ФРАНКФУРТЕР РУНДШАУ пак вели дека изборот на Качински е „лоша вест за Европа во целост" и покрај очигледно помирувачките тонови непосредно по победата.
РУНДШАУ не верува дека новиот претстедател ќе преземе каква било позитивна надворешно-политичка иницијатива кон соседите на Полска. 
Руска ИЗВЕСТИЈА го опишува Качински како „политичар од минатото". 
Сегашните руско-полски односи се на тажно ниво, и не треба да се негуваат илузии дека овој антагонизам во блиска иднина ќе исчезне- пишува весникот.
Малку пофалби, малку прекор
Главниот наслов во романска ЗИУА вели „ Денеска е денот за извештајот во кој ќе дојдат добри оценки за испитот за влез на Романија во Европската Унија, но во исто време и некои колку одвај да се помине. 
Ќе не прекорат за мали резултати во борбата против корупцијата, бавноста во административните реформи и веројатно за недоволното обезбедување на границите" набројува весникот. 
КОТИДИАНУЛ пак додава „по 15 години транзиција кога корумпираните луѓе беа поприсутни во весниците отколку во судниците, Унијата не потстеува дека земјите-членки ќе имаат проблем да не прифатат во свое друштво.„ 
