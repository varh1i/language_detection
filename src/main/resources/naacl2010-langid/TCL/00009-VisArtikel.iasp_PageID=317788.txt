eg følte mig efterhånden ikke særlig tryg. De begyndte at se på mig på en særlig måde, og så begyndte ting at forsvinde, f.eks. mit pas. Heldigvis blev jeg reddet af denne mand. Arnold holder en bog frem og peger på et billede af en lyshåret skandinav og en letpåklædt indfødt. En ægte kannibal.
Som Sveriges mest berejste mand har Arnold 'Äventyraren' Wernersson et enormt arsenal af beretninger og klenodier fra Tadtjikistan til Påskeøerne. Derfor har han indrettet det tidligere hønsehus til en af verdens få kannibalmuseer, hvis ikke eneste. Fra gulv til loft står, hænger og ligger der knaster fra Stalins fødehjem, indtørrede peniser, tajikiske hatte af ægte krølfår, store gudemasker med gådefulde smil og et skrumpehoved fra Sydamerika. Vel at mærke ikke et af de falske, der laves af grisehud og sælges til amerikanske turister.
Eventyrlyst
- Det begyndte med, at jeg ofte legede i skoven. Jeg elskede det. Her forestillede jeg mig, at jeg var en rigtig indianer. Denne eventyrlyst og trang til at opdage har fulgt mig lige siden. Nu har jeg været i over 150 lande.
Arnold har gennem sin rejsekarriere sovet frit under stjernerne på Mongoliets stepper, besteget bjerge i Afghanistan, fået tilbudt en 120 kilo tung negerkvinde som sengepartner og svømmet med hajer på Great Barrier Reef. Mest interesse har han dog for de sydamerikanske folkeslag, og flere gange har han rejst blandt kannibaler. Søde og flinke, når de altså lod være med at se sultent på ham.
- Lige her, Arnold holder hånden frem og peger med en mauriansk benkniv. 
- Lige her ved tommelfingeren. Det er det mest delikate sted på et menneske. Hånden er altid mest eftertragtet. Der er ikke en trækning af et smil på Arnolds ansigt. Det her er dødsens alvorligt. Kannibalisme er både en måde at overleve på, men det er også en tradition og for enkelte folkeslag en ære at blive fortæret.
Respekt
Derfor behandler Arnold sine mange klenodier med respekt, for hver især repræsenterer de en historie. Også den store, tørrede elefantpenis fra Sydamerika. En mand, som stoltserer rundt med sådan en spændt om livet i strunk rejsning, er sikker på at få gevinst. En helt igennem naturlig kontaktannonce.
Ud over bøger giver Arnold også foredrag, og hans museum er et af de mest populære i Skåne og i Sverige. Selv om det ligger afsides, er der altid gang i museet, og Arnold selv er altid klar med en god historie.
