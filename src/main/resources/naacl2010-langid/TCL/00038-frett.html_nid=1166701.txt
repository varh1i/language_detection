
Lögregla í Gautaborg í Svíþjóð handtók í gærkvöldi framkvæmdastjóra íþróttaliðins IFK Göteborg vegna gruns um að ekki hefði verið staðið í skilum með staðgreiðsluskatt, sem haldið var eftir af launum eins leikmanns félagsins.
Framkvæmdastjórinn var handtekinn í gærkvöldi en grunur leikur á að ekki hafi verið skilað skatti, sem haldið var eftir af launum Stefan Selakovic en Gautaborgarfélagið keypti hann frá Hollenska félaginu Heerenveen í janúar.
Búist er við að fleiri forsvarsmenn félagsins verði kallaðir til yfirheyrslu í dag.
