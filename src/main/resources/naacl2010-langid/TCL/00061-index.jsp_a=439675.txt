Det började för två veckor sedan. Först gjorde polisen ett rutingripande i Ronna utanför Södertälje.
Tonåringen som skulle gripas ville förstås inte följa med så kompisarna och omgivningen börja tjata och hota polisen och så blev det upplopp och det osannolika inträffade:
Några i ungdomsgänget grävde fram ett automatvapen och pepprade polishusets fönster.
Som i Bagdad.
Men då var det tyst.
Ingen minister sa något om övergreppet mot rättssamhället.
Ingen minister försvarade det självklara i att polisen - inte pöbeln - avgör vem som ska gripas.
I stället kom debatten att handla om hur polisen hade agerat. Inte om skotten mot polishuset.
Justitieministern teg. Statsministern teg. Alla teg.
