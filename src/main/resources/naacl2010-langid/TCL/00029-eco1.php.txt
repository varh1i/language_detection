
นายวิเศษ จูภิบาล รมว.พลังงาน เปิดเผยหลังการหารือกับบริษัทที่ปรึกษาทางการเงิน ถึงความเป็นไปได้ในการกระจายหุ้นบริษัท กฟผ. จำกัด (มหาชน) ให้กับผู้ใช้ไฟฟ้ารายย่อย 14 ล้านรายว่า ที่ปรึกษาทางการเงินระบุว่า สามารถดำเนินการได้ แต่กระทรวงพลังงานจะต้อง รายงานให้คณะรัฐมนตรี (ครม.) ทราบอีกรอบหนึ่ง ซึ่งรายละเอียดทั้งหมดจะแล้วเสร็จ ในสัปดาห์นี้เพื่อเสนอให้ ครม.รับทราบในวันที่ 1 พ.ย.นี้ เพื่อให้สามารถดำเนินการในขั้นตอนการ ซื้อหุ้นในส่วนนี้แล้วเสร็จ ก่อนการนำหุ้น กฟผ.เข้าไประดมทุนในตลาดหลักทรัพย์แห่งประเทศไทย ภายในสิ้นเดือน พ.ย. 
