BBC Magyar Adás vasárnapi interjújának vendége Habsburg György, a Magyar Vöröskereszt elnöke volt. 
BBC: A Nemzetközi Vöröskereszt és Vörösfélhold évtizedeken keresztül két szimbólummal, vagyis a vöröskereszttel és a vörösfélholddal jelölte magát. Hamarosan azonban azokon a területeken, ahol muzulmánok és keresztények közötti konfliktusban kell a szervezetnek dolgozni, megjelenik egy harmadik szimbólum is. Mekkora jelentõségûnek tartja, ha valóban elfogadják az új szimbólumot, és mennyiben könnyíti meg az Önök munkáját?
Habsburg György: Szerintem a szimbólum, vagyis az embléma – a vörös kereszt az egy embléma – nem fog megváltozni. Erre a harmadik emblémára azokon a területeken van szükség, ahol a félhold vagy a kereszt problémát okozhat. Feltételezem, hogy itt Európában és a legtöbb országban nem lesz változás, és megmarad a jelentõsége annak, amit az embléma képvisel. Ez egy szimbólum, amit talán brand-nek, globális márkanévnek is lehetne nevezni, hiszen mindenki tudja, mit jelent a vöröskereszt, mit jelent a félhold. Gondolom ezek a szimbólumok továbbra is megmaradnak, és ha volt is velük probléma, igyekszünk megoldást találni. Novemberben tárgyal a Vöröskereszt az emblémáról, és elképzelhetõ, hogy a tárgyalások eredményeként létre jön egy harmadik embléma, illetve egy negyedik, mert harmadik már van. Ha bonyolult is a helyzet, itt Magyarországon semmi változás nem lesz.
BBC: A magyarországi Vöröskeresztnek az elmúlt egy évben is rengeteg feladatot adtak a természeti katasztrófák:a délkelet-ázsiai cunami, utána a magyarországi és Magyarország környéki árvizek, illetve legutóbb az amerikai Katrina hurrikán okozta vészhelyzet. Hogyan ítéli meg, a magyarok segítõkézségében van-e különbség abból a szempontból, hogy az, ami történt közeli térségben található, vagy a világ messzi pontjain?
BBC: Morzsányi Éva a szervezet fõtitkára nem sokkal a katasztrófa után azt nyilatkozta, hogy százezres, milliós tételben is érkeztek felajánlások magyar vállalkozóktól, magyar vállalatoktól a cunami után, viszont nem sokkal késõbb arról számolt be, hogy a felajánlott adományok csak egy bizonyos része érkezett meg. Ez globális szinten is probléma lehet, hiszen az ENSZ is kifogásolta, hogy nagyobb a felajánlott összeg, mint ami utána realizálódik. Önöket hogyan érinti ez a probléma? Tapasztaltak-e hasonló jelenséget? 
Habsburg György: Amikor a televízióban nagy gyûjtõakciókat szerveznek, nagyon sokan ajánlanak fel nagyobb vagy kisebb összeget. Sajnos, ezekbõl a felajánlásokból nem mindig 100%-an folyik be a pénz. Tehát kevesebben fizetnek be, mint amennyien lelkesedésükben felajánlják. Ez is másképp történt a cunami esetében. Akkor az emberek a felajánlások 70%-át fizették be, ami nagyon szép arány. Ezzel mi is nagyon elégedettek voltunk, mert sokkal több adomány realizálódott, mint általában ilyen akciók során. Inkább az állami hozzájárulásra, az állami pénzekre jellemzõ, hogy a beígért összeget nem utalják át. Sokszor az országok rögtön a katasztrófa után több milliót ígérnek, de utána mindig felmerül a hivatalokban a kétely, hová megy a pénz, hogyan jut a helyszínre, hogyan lesz szétosztva, mit vesznek rajta. Vagyis ez a probléma sokkal inkább az állami szektorra, nem pedig a Vöröskeresztre jellemzõ.
BBC: Ha már állami pénzre terelõdött a szó, sokszor elhangzott már, hogy az elmúlt 15 évben Magyarország segélyezett országból donor országgá válhatott, habár a magyar költségvetés nemzetközi segélyezésre fordítható összege továbbra is limitált. Melyek az Ön véleménye szerint Magyarországon az adománygyûjtésnek, a segítségnyújtásnak a fõ területei? Magánszemélyekre koncentrál a Vöröskereszt, vagy egyre próbál erõsíteni a magán szférában is? 
Habsburg György: Mindenhol, ahol lehetõséget látunk egy jó akcióra, adománygyûjtést szervezünk, függetlenül attól, hogy magán vagy üzleti szféráról van szó. Fontos számunkra bizonyos cégekkel, különösen a gyógyszercégekkel, a jó kapcsolat, ugyanis szükség van termékeikre. Mindig az elsõ órák a legmeghatározóbbak egy nagy katasztrófa után. Ekkor felmérjük, mi van raktáron, mit tudunk küldeni, és mit tudunk tenni, hogy minél gyorsabban elinduljon a szállítmány oda, ahol szükség van rá. A következõ fázis: a kormányok közötti, a nemzetközi és a Vöröskereszt többi szervezeteivel a kapcsolat. Ma már 181 országban mûködik Vöröskereszt, Vörösfélhold. A szervezet, a szervezetek és a kormányok között megindul a kommunikáció arról, hogy mire van pontosan szükség. Például szükség van ilyen és ilyen gyógyszerkészítményre, víztisztító berendezésre, valami különleges dologra, ami ott abban a helyzetben feltétlenül szükséges. Ezek után megkeressük azokat a cégeket, amelyek ezek gyártásával, forgalmazásával foglalkoznak. Számos céggel és szervezettel alakult ki ily módon jó kapcsolat. Természetesen figyelemmel kísérjük, hogy más országban milyen gyûjtõakciók milyen eredményt értek el - mint például a telefonos gyûjtõakciók - és megnézzük, mit lehetne ezekbõl itt Magyarországon megvalósítani. Nagyon fontos, hogy a szervezet megõrizze hitelességét, és bármikor képes legyen tényekkel igazolni, hogy pontosan mi történt a pénzzel. Az emberek odafigyelnek arra, hogy a pénzük és adományuk hova kerül. A Vöröskereszt, mint nagy nemzetközi szervezet kiemelkedõ jelentõséget tulajdonít a folyamatos ellenõrzésnek, és sokéves tapasztalatra tett szert abban, hogy nyomon kövesse az adományok útját. A magyar szervezetet felügyeli a nemzetközi Vöröskereszt, amely pontosan tudja, mi történik Magyarországon. Ez nekem is nagy segítség. Jövõre lesz 125 éves a Magyar Vöröskereszt.
Habsburg György: Úgy érzem eddig igen jól sikerült képviselnem a szervezetet. Sikernek könyvelem el, hogy a Parlamentben az Egészségügyi bizottság elõtt másfél órán keresztül, mint külön napirendi pont számoltunk be a Vöröskereszt munkájáról. Felkerestünk sok minisztert, akik azokon a területeken tevékenykednek, ahol a Vöröskereszt is aktív. Szerintem a médiában is jól szerepeltünk. 
BBC: Kötõdése a magyar nyelvhez tíz éves múltra tekint vissza, és jelenleg Magyarországon él. Mennyiben vált családja otthonává ez az ország? Mennyire számít arra, hogy a gyermekei is ezt az országot választják? 
Habsburg György: A gyermekeim egymást közt csak magyarul beszélnek. Itt születtek. Feleségemmel németül beszélünk hozzájuk, mert nem szeretnénk, ha eltanulnák apjuk nyelvtani hibáit. Mindenki más magyarul beszél velük. Magyarul beszélnek egymás közt, amikor Magyarországon, és németül, amikor Németországban vannak. Úgy látom az elmúlt 15 évben itt minden nagyon pozitívan és szépen alakul.
BBC: Mennyire engedi a magyar közeg, hogy a legtermészetesebb és a legjobb értelemben véve európai polgár legyen? Mennyire várja el a környezete Öntõl - még ha furcsa is ez az elvárás – hogy magyarnak is vallja magát. Szembesült már ezzel a problémával? 
Habsburg György: Inkább azt mondhatnám, igazi európai polgárként jöttem Magyarországra, de itt sokkal magyarabb lettem és kevésbé európai. 
BBC: Ezt hogy érti?
Habsburg György: Szerencsére egyetemista koromban meg volt a lehetõségem, hogy sokat utazzam. Most itt vagyok itthon, itt dolgozom. Megpróbálom minden idõmet itt tölteni, de továbbra is sokat utazom. Viszont sokkal koncentráltabban vagyok egy helyen, és sokkal többet foglalkozom Magyarország problémáival és a Vöröskereszt munkájával. Természetesen megmaradtak európai uniós kapcsolataim. Mint magyar nagykövet próbálok segíteni a miniszterelnöki hivatalon belül. Rengeteget foglalkozom az itteni kérdésekkel, és ez igen közel hoz mindenhez, ami Magyarországon történik. Lehet, hogy az elõzõ években sok idõt töltöttem Brüsszelben vagy Strasbourgban az európai intézményekben, ma már sokkal több idõt töltök Magyarországon. 
BBC: Hogyha az érdekérvényesítésnél maradunk véleménye szerint Magyarország hol tart ebben a kérdésben? Akár politikai, akár gazdasági szinten mennyire tudja kihasználni az európai erõtérben ezt a lehetõséget, vagy elfogadja, hogy kis ország és ez behatárolja a lehetõségeit. 
BBC: Arra lennénk kíváncsi, hogy hallok olyan kritikákat Brüsszelbõl, de szerintem Ön sokkal jobban tájékozódott, hogy jó értelemben véve a döntés elõkészítés a folyósokon kezdõdik. Akár gazdasági kérdéseket, akár politikai döntéseket kell befolyásolni, minden ország jól felfogott érdeke miatt már megkezdi ennek az elõkészítését a lobbi kapcsán, a folyosókon. Magyarországról azt tartják, hogy nem igazán tudja még ezt a lehetõséget kiaknázni. Ön is egyetért ezzel? Ön is így látja, hogy Magyarország még nem tudja, hová tenni a lobbi fogalmát? 
Habsburg György: Két külön dologról van szó. Egyik oldalon van a magánszféra, a nagycégek lobbizása az Európai Unión belül. Ezen a területen Magyarországnak még van mit tanulnia – ezt nagyon õszintén mondom. A nagy cégek számára szükséges lenne, hogy komolyabban vegyék az Európai Uniót, mert ott számukra komoly lehetõségek vannak. Hogy nem érje õket meglepetés, amikor Strasbourgban valamirõl döntenek, fontos lenne, hogy mindig naprakész információjuk legyen arról, mi történik az Európai Unióban. Ha a kormányszféráról beszélünk, természetesen még nem vagyunk azon a szinten, mint ebben a pillanatban Spanyolország. Ez a legjobb példa, mert a spanyol lobbizás az Európai Unióban a legjobb, a legerõsebb. A spanyolok mindenhol jelen vannak, már az elsõ pillanattól nagyon-nagyon keményen lobbiznak, és persze már régóta tagjai az Uniónak, volt idejük kialakítani kapcsolataikat. Magyarország nagyon jól szerepel a tíz újonnan csatlakozott ország között. Természetesen mindig mindent lehetne jobban csinálni, és soha semmi sem tökéletes, de ha Magyarországot összehasonlítom más országgal, akkor nagyon jól szerepeltünk, de a magánszférában szükséges lenne a változás. 
BBC: Hogyan ítéli meg mai szemmel azt a közösséget, amelyet jelenleg Visegrádi Négyeknek hívnak, de amelynek a területe valamelyest egybeesik az egykori Osztrák-Magyar Monarchiával, azzal a gazdasági és politikai közösséggel, amely annak idején képes volt birodalmi viszonyok között mûködni? Van-e ennek ilyen formában jövõje? Kihasználják-e az országok az ebben rejlõ lehetõséget?
Habsburg György: Nagyon jó ötletnek tartom. Lobbi csoportként indult, mivel az uniós csatlakozási tárgyalásokat együtt kellett megkezdeni. A tárgyalások természetéhez tartozik, hogy versenyhelyzet alakul ki, és sajnos a visegrádi országok együttmûködési aktivitása is visszahanyatlott. Óriási fantáziát látok abban, hogy a jövõben a visegrádi országok újra együtt és erõsebben tudjanak együttmûködni közös célért lobbizva, mert a kis és közepes országok sokkal jobban tudják képviselni érdekeiket az Európai Unióban, ha együttmûködnek. A verseny idõszaknak vége, és most jól látni, hogy milyen formában tudnák a Visegrádi Négyek a közép-európai régiót a legjobban képviselni, és pont ezért remélem, hogy ez a négy ország a jövõben jobban együtt fog mûködni. Szerintem ez a kör még bõvíthetõ, nem limitálnám csak erre a négy országra. A szlovének is a régióhoz tartoznak. Nagyon fontos esemény, hogy hivatalosan is megkezdõdtek a tárgyalások Horvátországgal. Horvátországnak is egyszer helye lesz ebben a csapatban. A Visegrádi Négyek egy jó bázis, hogy az Unióban a közép-európai érdekek képviselve legyenek. 
BBC: Hogy kell ezt elkezdeni? Habár egyetértés bizonyos kérdésekben van ezek között az országok között, úgy tûnik, hogy más kérdésekben megmutatkozott most az agrár büdzsé, vagyis a CAP kapcsán, hogy igenis különböznek ezek az érdekek.
Habsburg György: Gondolom, olyan közös érdekeket kell találni, ahol egyformán gondolkoznak ezek az országok, és ahol igazán régiós problémákról van szó. Természetesen vannak olyan területek, ahol versenyhelyzet alakult ki, és ahol nem fog mûködni az együttmûködés, de meg kellene keresni a térségre jellemzõ közös problémákat. 
BBC: Lát ilyeneket?
Habsburg György: Igen, például a támogatási kéréseket. Különösen most, amikor az új európai költségvetésrõl lesz szó. Most igazán fontos lenne, hogy a régió országai együttmûködjenek, mert az észak-európai országok és a dél-európai országok is együttmûködnek annak érdekében, hogy a támogatási rendszer kedvezõbben alakuljon irányukban. Ezért szükséges, hogy ezeken a tárgyalásokon, melyek az egész Európai Unióra kihatnak, Közép-Európa is erõteljesen képviselje magát. 
BBC: És ha megfordítjuk ezt kérdést és a másik irányból, a nyugati irányból nézzük ezt térséget, mennyire próbálják a nagy erõs európai államok, Nagy-Britannia, Franciaország, Németország felosztani és megosztani ezeket az országokat úgy, hogy egyes kérdésekben, amikor maga mellé kell állítani ezt a tömböt, akkor ne lépjenek fel? Lát-e ilyen érdekellentétet?
Habsburg György: Amikor saját érdekeikrõl van szó, minden ország olyan szövetséges országokat keres, amelyek segítségére számíthat. Újra visszatérnék a lobbizásra, amelynek jelentõségével szerencsére a magyar képviselõk tisztában vannak. Tárgyalni kellene a többi országgal, hogy megismerjük a német, a francia, az angol álláspontot. Ha már tudjuk mi fontos a németeknek, a franciáknak, az angoloknak, meg kell keresni a számunkra is fontos közös pontokat, és akkor közösen tudnánk fellépni bizonyos kérdésekben, és az uniós döntéseket is tudnánk befolyásolni. Hangsúlyozom, az Európai Unió úgy van felépítve, hogy egy ország egyedül nem képes az európai uniós politikát befolyásolni. Németországot említeném példaként, mely a legnagyobb ország az Unióban (több mint 80 millió fõ). Németországnak 99 képviselõje van az Európai Parlamentben. Nekünk, 10 milliós országnak, ennek a negyede, vagyis 24 képviselõnk van. Így nekünk, mint közepes országnak, viszonylag nagyobb a befolyásolási lehetõségünk, amikor szövetségeseket találunk, vagy amikor mint közép-európai régió lépünk fel. Olyan erõsek lehetünk, mint Németország, Franciaország, vagy Anglia, és ilyen formában, akár mint igazi hatalom tudnánk fellépni. Ez még természetesen alakulóban van, de a jövõben mûködhet, és nagyon remélem, hogy mûködni is fog. 
