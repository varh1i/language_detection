Az elnökválasztás elõzetes eredmények alapján az eddigi varsói polgármester, Lech Kaczynski lesz Lengyelország új államfõje.
A szavazatok több mint 90 százalékának megszámlálása után egyértelmûvé vált, hogy Kaczynski a vasárnapi második fordulóban legyõzte ellenfelét Donald Tuskot.
A konzervatív Kaczynski kampányában a korrupció felszámolását hirdette és a római katolikus értékekhez való visszaétérés mellett érvelt.
Tudósítók szerint Kaczynski gyõzelmében az egyik döntõ tényezõ az volt, hogy támadta ellenfele szabadpiaci reformterveit, és ígéretet tett a jóléti ellátások fenntartására.
Lech Kaczynski a Jog és Igazságosság nevû párt tagja, amelyet ikertestvére, Jaroslaw Kactzynksi vezet. Ez a párt alakít hamarosan kormánykoalíciót a mostani elnökválasztáson elbukott Donald Tusk nevével fémjelzett Polgári Platformmal.
Tusk már beismerte vereségét, és kijelentette: "ma ki kell mondanom, hogy nem sikerült".
Kaczynski ugyanakkor úgy fogalmazott, hogy ellenfele nagyszerû harcot vívott és felszólította a Tusk pártját, hogy folytassa a kormánykoalícióról szóló tárgyalásokat.
A részvételi arány 50,49 százalék volt, ami valamelyest magasabb mint a két héttel ezelõtti elsõ fordulóban volt, amikor még Tusk vezetett.
