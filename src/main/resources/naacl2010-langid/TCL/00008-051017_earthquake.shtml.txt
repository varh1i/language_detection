Dullimaadyada gargaarka deg dega ah ee lagu caawinayo dadka ka badbaaday dhulgariirka waqooyiga Pakistan iyo Kashmir, ayaa dib u bilowday kadib markii dabaylo xoog leh oo maalmo halkaasi ka jiray ay ku dhowaadeen in ay hakiyaan dadaalka samafalka.
Waxaa la qiyaasay in sahayda wali waysan gaarin ugu yaraan labaatan boqolkiiba meelaha ugu saamaynta badan.
Waddooyin badan, ayaa wali xaniban, iyadoo heer kulka habeen uu hoos u dhaco oo uu gaaro heer qabow daran ah, waxaana shaqaalaha gargaarku ay ka digayaan in laga yaabo in ay dad badan laga yaabo in ay dhibtaan hadii aan lala gaaro hu' iyo waxyaabo ay qabowga isaga celiyaan dhamaan dad lagu qiyaasay laba million oo qof oo ku guryo beelay dhulgariirka.
Tirada dadka ku dhintay dhulgariirka, ayaa haatan la gaarsiiyay konton iyo afar kun oo ay ku jiraan afartan kun oo ku dhintay gobolka Kashmir ee Pakistan ay maamusho.
