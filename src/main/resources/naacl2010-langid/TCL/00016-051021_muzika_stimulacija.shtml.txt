Слушањето музика пред натпревар , или за време на тренинг може да ја зголеми ефикасноста на спортистите дури за 20 проценти.
Ова се тврди во едно ново истражување во Британија, со појаснување дека не е важно дали се слуша, поп, рок или класична музика, туку дека темпото има влијание.
Песната „Секому е потребен некој" на Блуз Брадерс е само еден од примерите кои тимот на Др. Костас Карагеоргис од Универзитетот Брунел ги посочува како добра стумулација за интензивни, многу брзи физички вежби кои би можеле да ја подобрат формата на спринтерите. 
Но, Др. Карагеоргис објаснува дека песните не може да се препишат од лекар и вели дека секој спортист треба да си направи личен избор. 
Научниците велат дека музиката може да се подели во четири групи, кои според брзината на ритамот би биле соодветни за одреден вид вежби. 
Напред велосипедисти
Така песната „Се чувствувам добро" на Џејмс Браун ја препорачуваат за вежби на статичен велосипед, кои не се супер-брзи но бараат интензивен напор.
„Ќе преживеам" на Глорија Гејнор е една од песните кои се препорачуваат за пливачи или маратонци. 
Односно за вежби за кои е потребна поголема издржливост и континуитет. 
За побавните активности пак, како кревањето тегови или брзото одење, научниците советуваат истворемено стимулирае и опуштање. 
Тука „Пролетта" од „Четирите годишни времиња" на Вивалди би била одличен пример 
