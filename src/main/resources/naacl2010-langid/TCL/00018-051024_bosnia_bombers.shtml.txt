Во Босна и Херцеговина е објавено дека две лица се уапсени под сомневање оти планирале самоубиствен бомбашки напад.
Осомничените имаат турско и шведско државјанство.
Дописникот на БиБиСи од Сараево цитира извори блиски до истрагата кои велат дека тие биле уапсени пред една седмица и носеле експлозив со себе.
Нашиот дописник јавува дека нема показатели која би била нивната цел, но во Босна има илјадници странски мировници како и неколку меѓународни агенции за помош.
Тој додава дека претходно постоела загриженост оти Босна се користи како база за исламски екстремисти, но таквите сомневања никогаш не се потврдени.
