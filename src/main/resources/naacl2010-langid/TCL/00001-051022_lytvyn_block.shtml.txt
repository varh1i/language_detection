В Україні у суботу кілька партій проводили свої з'їзди. На з'їзді Народної партії, лідером якої є голова Верховної Ради Володимир Литвин, повідомлено про створення виборчого блоку "Народний блок Литвина".
До складу блоку, окрім Народної партії, увійдуть дві позапарламентські маловідомові сили: ліва партія "Справедливість" (лідером якої є Іван Чиж) та Українська селянська демократична партія.
Володимир Литвин згадав, що Народна партія була готова до переговорів про блокування з "Народним Союзом "Наша Україна" та Блоком Юлії Тимошенко, однак сказав, що переговори не було завершено. Хоча й не виключив подальшої співпраці цих сил.
Володимир Литвин сказав, що виборчий блок його партії відкритий для інших політичних сил.
