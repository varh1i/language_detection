
 
ກຳ​ປູ​ເຈຍ ເປີດສະ​ຖານ​ກົງ​ສູນ​ໃຫຍ່​​ຢູ່​ນານ​ນິງ
(ຂ​ປ​ລ)ຕາມ​ຂ່າວ​ສານ​ຊິນ​ຮ​ວາ: ເມື່ອ​ບໍ່​ນານ​ມາ​ນີ້, ສະ​ຖານ​ກົງ​ສູນ​ໃຫຍ່ ​ກຳ​ປູ​ເຈຍ​ ໄດ້​ເປີດ​ຂື້ນ​ຢູ່​ເມືອງ​ນານ​ນິງ, ເມືອງ​ເອກ​ຂອງ​ເຂດກວາງ​ຊີ.
ໃນ​ເວ​ລາ​ກ່າວ​ຄຳ​ປາ​ໃສ, ທ່ານ​ເຄັກ​ເລີ​ອາງ ​ເອກ​ອັກ​ຄະ​ລັດຖະ​ທູດ​ກຳ​ປູ​ເຈຍ​ປະ​ຈຳ​ຢູ່​ຈີນ​ກ່າວ​ວ່າ ກວາງ​ຊີ ​ຕັ້ງ​ຢູ່​ແຖວ​ໜ້າ​ການ​ເປີດປະ​ຕູ​ສູ່​ພາຍນອກ ​ແລະ ​ເຂດ​ການ​ຄ້າເສ​ລີ​ຈີນ -​ຊຽນ ກໍ່​ເປັນ​ໂອ​ກາດ​ສຳ​ຄັນ​ໃນ​ດ້ານ​ການ​ຮ່ວມ​ມ ື​ລະ​ຫວ່າງ​ກຳ​ປູ​ເຈຍ -​ຈີນ. ການສ້າງ​ຕັ້ງ​ສະ​ຖານ​ກົງ​ສູນກຳ​ປູ​ເຈຍ​ຢູ່​ນານ​ນິງງ​ ຈະ​ມີ​ບົດ​ບາດ ​ສ​ຳ​ຄັນ​ທີ່​ສຸດ​ໃນ​ການ​ຊຸກ​ຍູ້​ການ​ຮ່ວມ​ມື​ ແລ​ະ ການ​ແລກ​ປ່​ຽນ ວັດ​ທະ​ນະ​ທຳ ​ລະ​ຫວ່າງ ກຳ​ປູ​ເຈຍ-​ ຈີນ.
​ ທ່ານຫລີ​ຈີນ​ຈາວ ຮອງ​ປະ​ທານ​ແຂວງກວາງ​ຊີ ກ່າວ​ວ່າ ປະ​ຊາ​ຊົນ​ຈີນ​ກັບ​ປະ​ຊາ​ຊົນ​ກຳ​ປູ​ເຈຍ ​ແມ່ນ​ເພື່ອນ​ມິດ​ຈິ​ງ​ໃຈ, ກຳ​ປູ​ເຈຍ​ ຕັ້ງ​ສະ​ຖານ​ກົງ​ສູນ​ໃຫຍ່​ຢູ່​ນານ​ນີງ ​ຈະ​ກາຍ​ເປັນຂີດ​ໝາຍ​ອັນ​ໃໝ່​ ເພື່ອ​ຂະ​ຫຍາຍ​ມິດ​ຕະ​ພາບ​ ລະ​ຫວ່າງ​ຈີນ-​ ກຳ​ປູ​ເຈຍ./.
          
