I går kom försvarsminister Leni Björklunds avledande manöver som reaktion på näringsutskottets Eva Flyborgs (fp) offensiv när det gäller fiaskot med flytten av helikopterdivisionen på Säve.
Den 23 september ställde Flyborg en formell fråga i riksdagen till Björklund.
Vilka investeringsbeslut ligger bakom flytten av helikoptrarna till Såtenäs? Enligt riksdagens regler är försvarsministern skyldig att svara inom en vecka. 
Svaret kom på dagen två veckor efter Flyborgs förfrågan.
Och det är en helvetisk, verbal rökgranat som Björklund kastar in i fiaskot kring helikopterbasen. 
Dimman mellan skattebetalarna och kostnaderna för att ta bort räddningshelikoptrarna från Göteborg har bara blivit tjockare.
