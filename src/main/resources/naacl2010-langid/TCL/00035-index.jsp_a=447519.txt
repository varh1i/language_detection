Världens första koldioxidfria fordonsfabrik blir verklighet inom kort. Det är Volvo som har beslutat att låta Volvo Lastvagnars fabrik i Tuve få äran. Bakom projektet står också Göteborg Energi som totalt investerar 125 miljoner kronor i fem nya vindkraftverk och biobränsleanläggning som ska förse Tuvefabriken med el och värme. 
Det betyder också att 20 procents energibesparing garanteras. Vindkraftverken motsvarar fyra procent av Sveriges totala vindkraftproduktion. När fabriken inte utnyttjar den framställda elen och värmen fullt ut kommer överskottsenergin att distribueras vidare via fjärrvärme och elnätet.
Det här är ett nytt och mycket spännande projekt som Volvo och Göteborg Energi ska känna stor stolthet inför. 
