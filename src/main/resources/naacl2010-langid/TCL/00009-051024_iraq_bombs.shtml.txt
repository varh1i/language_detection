Съобщава се за няколко бомбени експлозии в иракския кюрдски град Сюлеймания. 
Първите информации са, че най-малко девет души са загинали когато кола-бомба е експлоадирала в сграда на министерство на сигурността. 
Според местни източници атентатор-самоубиец е забил колата в двора на сградата като е причинил много жертви сред кюрдските полицаи, базирани там. 
Преди това две коли-бомби експлоадираха на магистрала на запад от града когато преминавал конвой с високопоставени представители на кюрдската партия, която управлява района. 
Още една кола-бома е била открита пред хотел на централната улица на Сюлеймания. 
Градът е под кюрдски контрол и до скоро беше много по-сигурен от другите части на Ирак. 
Снощи трима атентатори самоубийци извършиха координирани нападения срещу хотелски комплекс в центъра на Багдад, използван от чужди бизнесмени и журналисти. 
Предполага се, че 20 души са загинали при взривяването на бомбите близо до хотелите "Палестина" и "Шератон" в разстояние на няколко минути. Повечето от убитите и ранените са от охраната, персонала на хотелите или минувачи. Никой не е загинал вътре в сградите. 
Атаките са извършени с коли, натъпкани с експлозиви. Първите две пробиха бетонните огради на хотелския комплекс - при третата, много по-мощна експлозия, камион влезе през една от пробойните, преди да бъде взривен.
