En ukendt militant islamisk gruppe ved navn Inquilab tog søndag skylden for serien af bombeattentater, der lørdag rystede New Delhi og dræbte 61 mennesker.
Gruppen, hvis navn betyder revolution, er tæt knyttet til islamiske oprørsbevægelser, der opererer i den indisk-kontrollerede del af Kashmir-provinsen, sagde politiet søndag.
Inquilab gav sig til kende over for journalister i byen Srinagar, hovedby i den indiske del af Kashmir, og tog skylden for bombeangrebene, der rettet mod markeder i den indiske hovedstad.
- Lignende angreb vil fortsætte, indtil Indien trækker alle sine tropper ud og stopper sine umenneskelige aktiviteter i Kashmir, sagde talsmand Ahmed Yar Gaznavi til det lokale indiske nyhedsbureau i Kashmir.
En af de ledende oprørsgrupper i Kashmir, Fronten for Befrielse af Jammu og Kashmir (JKLF), tog søndag kraftig afstand fra bombeangrebene.
