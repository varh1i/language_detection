Vad är felet med Uddevalla? Ännu en gång är polisen intresserad av tricksande kommunala toppchefer, denna gång misstänkta för trolöshet mot huvudman.
Miljonfiffel och förskingringar, kommunala beslut utan protokoll, interna strider i de styrande partierna socialdemokraterna och vänstern. Samtidigt som akutsjukvården, högskolan och troligen också trafikpolisen minskar sin verksamhet i stan.
- Det har gått hål i påsen i Uddevalla, säger Bjarne Rehnberg, folkpartiets lokale ordförande. Då rinner alla soporna ut.
Alltså håller Uddevalla sin tätplats som skandalernas Mekka, just nu.
