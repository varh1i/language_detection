Παγκόσμια εκστρατεία για την παροχή βοήθειας στα εκατομμύρια νεαρά θύματα του Έιτζ εγκαινιάζει σήμερα η Γιούνισεφ. 
Η εκστρατεία «Ενωθείτε υπέρ των παιδιών, Ενωθείτε κατά του Έιτζ» έχει στόχο να προσφέρει αποτελεσματικότερη οικονομική, ψυχολογική υποστήριξη και θεραπεία στα παιδιά φορείς του ιού HIV που προκαλεί το Έιτζ. 
Το μεγαλύτερο βάρος της εκστρατείας θα πέσει στην Αφρική αλλά και στην ανατολική Ευρώπη και κεντρική Ασία, όπου σύμφωνα με τη Γιούνισεφ πολλά κράτη βρίσκονται στο χείλος επιδημίας. 
Σύμφωνα με την Γιούνισεφ μέχρι το 2010, 18 εκατομμύρια παιδιά στην υποσαχάρια Αφρική θα μείνουν ορφανά εξαιτίας του Έιτζ. 
Σε ολόκληρο τον κόσμο κάθε λεπτό που περνά πεθαίνει ένα παιδί από ασθένεια που σχετίζεται με το Έιτζ. 
Σε ολόκληρο τον κόσμο κάθε λεπτό που περνά ένα παιδί προσβάλλεται από τον ιό που προκαλεί το Έιτζ. 
Την ίδια στιγμή ποσοστό μικρότερο του 5% των παιδιών φορείς του Έιτζ δέχεται ιατρικής φροντίδας. 
Η Γιούνισεφ χαρακτηρίζει αυτά τα στατιστικά στοιχεία: ντροπή. 
Για αυτό και η Γιούνισεφ εγκαινιάζει αυτήν την παγκόσμια εκστρατεία. 
Προτεραιότητα θα έχουν οι χώρες της υποσαχάριας Αφρικής αλλά και η κεντρική Ασία, όπου το 80% των ανθρώπων που ζουν με το Έιτζ είναι νεότεροι από 30 ετών. 
