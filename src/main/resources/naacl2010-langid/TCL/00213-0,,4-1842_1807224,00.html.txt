Ná 16 jaar in die modebedryf is die Suid-Afrikaanse ontwerper Simon Rademan, altyd bereid om sy kennis en raad te deel. In sy maandelikse bruidsrubriek tref hy vandag onderskeid tussen die tradisionele troue en hoe etiket in 2005 jou toelaat om tradisie aan te pas. 
Daar was 'n tyd toe die ma van die bruidegom ligblou moes aantrek en die ma van die bruid ligpienk. 
Dit was tradisie. 
Daarna was daar 'n tyd toe die moeders in die gevolg die kleurskemas van die troue móés dra - of dit hulle gepas het of nie. 
Maar wees gerus - daardie dae is verby. 
Dis belangrik dat bruide en gaste die volgende drie punte onthou: Om met styl aan te trek, beteken om (a) jou ouderdom, (b) jou figuur en (c) die geleentheid in ag te neem. 
