גרדיאן
1. נטישת שיטת ה-
2-4-4 והנה שאלה פשוטה. למה? למה לנטוש את השיטה עמה זכתה מנצ'סטר יונייטד בטרבל (ליגת האלופות, ליגה וגביע)? עכשיו, בהדרכת קרלוס קיירוש משחקת היונייטד בשיטה יחודית של 2-3-4 - מישהו לעזאזל יודע מה קורה כאן בכלל?
2. חואן סבסטיאן ורון
הארגנטיני היה צריך לעזור למנצ'סטר יונייטד לחזור ולהיות הקבוצה המרגשת באירופה, אבל הפך לפיל לבן בעלות של 28.1 מיליון ליש"ט. אחרי שנתיים לא יציבות נמכר לצ'לסי עבור 15 מיליון ליש"ט. את הכסף שהוצא עליו היה ניתן להוציא בחוכמה רבה יותר ולהביא שחקן מתאים בהרבה לליגה האנגלית. פרנק למפארד, למשל.
3. דייגו פורלאן
החלוץ, גיוס ישיר של אלכס פרגוסון, עלה 7.5 מיליון ליש"ט. הוא הוחתם בגלל יכולות מרהיבות שהציג בקלטת וידאו ומלה טובה של מרטין פרגוסון, אח של, שעובד כמגלה הכישרונות הבכיר של מנצ'סטר יונייטד. תשעה חודשים עברו עד שכבש את השער הראשון שלו. בפנדל. נגד מכבי חיפה הישראלית. הוא נמכר בהפסד של חמישה מיליון ליש"ט לויאריאל ואיכשהו זכה בנעל הזהב של אירופה עם 25 שערים ב"לה-ליגה".
4. כסף רב בוזבז
בקיץ 2003 החתימה היונייטד את דייויד בליון עבור 2 מיליון ליש"ט, את קלברסון עבור 5.9 מיליון ליש"ט, את אריק דג'מבה דג'מבה עבור 3.5 מיליון ליש"ט ואת טים הווארד עבור 2.3 מיליון ליש"ט. מכולם נשאר רק אחד, הווארד, וגם הוא לא בהרכב. מנגד, באותו הקיץ קנתה צ'לסי את דמייאן דאף, ג'ו קול, הרנן קרספו, וויין ברידג', גלן ג'ונסון, קלוד מקללה, ג'רמי ואדריאן מוטו. רק אחד, מוטו, עזב.
5. אובדן הכושר של פול סקולס
סקולס הוא כנראה השחקן היחיד שבגיל 29 פרש מכדורגל בינלאומי על מנת להתרכז בחובותיו למועדון שלו, ודעך. "הוא רק צריך שער כדי להתחיל את העונה שלו", אמר פרגוסון. אבל סקולס בדעיכה כבר יותר משנתיים. גם ראיין גיגס. גם רוי קין.
6. מכירתו של דייויד בקהאם
מאז מכרה מנצ'סטר יונייטד את דייויד בקהאם, הקבוצה יצרה פחות הזדמנויות ובקושי ניצלה מצבים נייחים קורצים. רוד 
