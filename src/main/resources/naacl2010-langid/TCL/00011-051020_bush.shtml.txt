Ka dib markii uu Israa'iil iyo Falstiiniyiintaba ku booriyey iney miiska wada hadalada ku soo laabtaan ayuu ka hadley waxa ay qaadaneyso in wada xaajoodku guuleysto.
Waxana uu yiri Madexweyne Bush, sidaan horey u sheegeyba nabad waxa lagu gaari karaa iyadoo dhinacyada is-haya ay la yimaaddaan tallaabooyin wax ku ool leh.
Israa'iil waxa ku waajib ah ayuu yiri iney la shaqeyso hagaanka Falastiiniyiinta si ay gacan uga geysato horumarinta nolol maalmeedka Falastiiniyiinta.
Waxana uu Bush intaas raaciyey in Israa'iil loo raacanayo wixii tallaabooyin ah ee dhankeeda ka yimaadda ee carqad ku noqda nabadda la goobayo.
Waxana Bush uu Madexweynaha Falatiinyiinta Maxamud Abbas u xaqiijiyey inuu isaga la qabo fikirkiisa ah in la helo laba dowladood oo Israa'iil iyo Falastiiniyiintu leeyihiin oo nabad iyo xasiloni iskula garab nool.
Waxa kale oo Bush sheegey inuu ergey cusub u magacaabi doono arinka nabadeynta Bariga Dhexe, kaasoo la siin dooni awood ballaaran si uu gacan uga geysto baarista loogu jiro nabad helista iyo dib u dhiska dhaqaalaha Falastiiniyiinta.
