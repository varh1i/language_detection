Cənubi Florida rəsmiləri bildiriblər ki, Vilma qasırğasının ştatın şimal-şərqi ilə hərəkəti nəticəsində iki milyon 500 min ev elektriksiz qala bilər. 
Çox güclü sellər başlanıb və Kubada qasırğanı okean dalğaları müşaiyət edir. 
Vilma bir qədər gücünü itirərək ikinci kateqoriyaya düşüb. Qasırğanın ilkin saatlarında sürəti saatda iki yüz kilometrə çatan külək bir qədər səngiyib. 
Kuba hökuməti bu ərazidən 630 min insanı evakuasiya edib, lakin elektriksiz qaldığı söylənən paytaxt Havananın su basmış hissələrində adamları qayıq və amfibiya maşınlar vasitəsi ilə xilas edirlər. 
Amerikanın məşhur Ki Uest kurortu suyun altında qalıb. 
