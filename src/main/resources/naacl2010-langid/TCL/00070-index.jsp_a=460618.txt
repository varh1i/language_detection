Moralpaniken sprider sig bland politiker och myndigheter.
Nu får regeringsrätten avgöra hur mycket eller litet sex som krävs eller vilken typ av kläder man inte får ha när en privat förening vill servera alkohol på sina fester.
Senast drabbad av moralens väktare är en fetischistförening i Göteborg, Fetish People Party (FPP).
Klubben har cirka 2 000 medlemmar och de gillar att klä sig på ett sätt som Svensson nog skulle kalla kinky: Mycket latex, läder, gummi, piskor.
I tio års tid hyrde de in sig på olika restauranger i Göteborg och hade sina privata fester med hälften kvinnor, hälften män. Bara medlemmar som accepterade klädkoden fick komma in.
