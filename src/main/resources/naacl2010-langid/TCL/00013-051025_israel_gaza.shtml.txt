Në Rripin e Gazës është shtuar tensioni pas dy sulmeve izraelite nga ajri.
Ato erdhën kur grupi militant Xhihadi Islamik lëshoi një numër raketash nga Gaza për në jugun e Izraelit. 
Forcat ajrore izraelite goditën fillimish veriun e Gazës.
Një ndërtesë që i përket Lëvizjes Fatah u godit dhe dëmtua. 
Pas këtij sulmi, një ndërtesë ku ka selinë një organizatë bamirëse që ka lidhje me Xhihadin Islamik u vu në shënjestër.
Pesë persona u lënduan, përfshirë edhe një grua dhe një foshnje.
Gjatë natës, avjonë luftarakë bënë disa fluturime të ulta mbi qytetin e Gazës, duke shkaktuar zhurma dhe shpërthime të frikshme. 
Izraelitët thanë se që të dyja ndërtesat e goditura ishin të lidhura me aktivitetet terroriste.
E gjithë kjo ndodhi kur militantët e Xhidadid Islamik lëshuan një seri raketash të prodhuara nga ata vetë, mbi një qytet izraelit që ndodhet përtej perimetrit të Gazës. 
Nga ky sulm nuk pati të lënduar. 
Grupi militant tha se po kundërpërgjigjej pas vrasjes së një figure të lartë të organizatës në pjesët e pushtuara të Bregut Perëndimor. 
Izraelitët thanë se personi i vrarë kërkohej në lidhje me një sulm vetëvrasës që la të vdekur disa persona.
