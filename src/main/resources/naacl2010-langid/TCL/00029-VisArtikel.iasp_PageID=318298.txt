En til at klare papirerne, tre til at klare tøjet, en til håret, et par i køkkenet, en chauffør, et antal rengøringsdamer og senest en barnepige! 
Listen over de ansatte hos kronprinsparret bliver længere og længere og tæller nu ikke mindre en 27 personer, der er enten hel- eller deltidsansatte hos Frederik og Mary.
Det moderne par ville ellers til at starte med hverken have serveret maden eller passet deres lille prins. Men vupti som med at trylleslag i et eventyr er der pludselig en hel hær af folk, der kan varte den populære prins og hans endnu mere populære prinsesse op.
Det er Billed-Bladet, der i denne uge har lavet en opgørelse over de ansatte i kronprinsens hof - og det er ikke så få endda!
Hofchef, Peter Thornit, skulle i første omgang tage sig af henvendelser til kronprins Frederik og hans bror Joachim og rådgive brødrene. Men efter Frederik mødte sin australske prinsesse er omfanget af ansatte nærmest eksploderet. 23 ansatte arbejder i dag hos parret kancellihuset, mens fire tager sig af kontorarbejdet i København.
Smuk - selvfølgelig
At Mary altid ser helt vidunderlig er ikke så underligt. Der er nemlig ikke noget som helst overladt til tilfældighederne, når kronprinsessen viser sig offentligt.
Både Frederik og Mary har en person til at tage sig af deres tøj. Mary har kammerdame, Tina Jørgensen, mens Frederik har sin kammertjener, Søren Høgild. Desuden har Mary en stylist, Anja Nietzel, der hjælper hende med at vælge tøj og rådgive hende om det korrekte tøjvalg. Mary har også en fast frisør, Søren Hedegaard, der sørger for, at Marys smukke, lange hår altid sidder perfekt, skriver Billed-Bladet. 
Seneste ansatte i Frederiks hof er sygeplejerske Mette Hansen, der skal tage sig af den lille prins, når mor og far ikke har tid eller orker det mere. 
Ud over en ekstra chauffør til parrets i alt syv biler, er der ikke planer om at udvide staben af opvartere yderligere lige foreløbig.
