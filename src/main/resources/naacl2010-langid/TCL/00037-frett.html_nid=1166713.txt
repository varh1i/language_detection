
Niðurstöður nýlegrar könnunar sem gerð var í Bretlandi í síðasta mánuði benda til að rétt rúmur þriðjungur Breta veit að leggja á niður á hefðbundnar sjónvarpsútsendingar á árunum 2008 og 2012. Þegar breytingarnar verða um garð gengnar verður ekki lengur hægt að ná sjónvarpsútsendingum með venjulegu loftneti heldur verður öllu sjónvarpsefni dreift með stafrænum hætti.
Einungis 37% þeirra sem þátt tóku í könnuninni vissu af breytingunum frá hliðrænni móttöku sjónvarpsefnis, líkt og móttaka með sjónvarpsloftneti kallast, til stafrænnar móttöku en 73% aðspurðra vissi að af breytingunum. Hins vegar vissu þeir ekki hvenær breytingarnar muni eiga sér stað.
Einungis 30% fólks 60 ára og eldra vissi að breytingarnar voru fyrirhugaðar.
1.421 tók þátt í könnuninni, sem var gerð í verslunarmiðstöðvum um landið allt.
Sérstök nefnd, sem sett var á laggirnar til að hafa umsjón með færslunni frá hliðrænni móttöku sjónvarpsefni til stafrænnar móttöku, segir að í raun viti mun fleiri af breytingunni en niðurstöður könnunarinnar bendi til.
Talsmaður samtakanna Digital UK, sagði að könnun samtakanna væri í mótsögn við niðurstöðu nefndarinnar. Sagði hann allt að 65% sjónvarpsáhorfenda gera sér grein fyrir yfirvofandi breytingum.
Margir vilja að ríkið borgi breytingarnar
Í niðurstöðum nefndarinnar kom fram, að 62% aðspurðra taldi að ríkið ætti að hlaupa undir bagga með að borga fyrir umskiptin frá því að nota loftnet til að ná sjónvarpsútsendingum og skipta yfir í stafræn móttökutæki. Tveir þriðju, eða 61% aðspurða, óttaðist hærri kostnað vegna skiptanna en þriðjungur taldi breska ríkisútvarpið eiga að greiða hluta kostnaðarins. Einungis 5% töldu sjónvarpsáhorfendur eiga að greiða fyrir umskiptin úr eigin vasa.
Fáir Skotar vissu af breytingunum
Skotar voru í meirihluta þeirra sem ekki vissu um yfirvofandi breytingu á sjónvarpsútsendingum en einungis 29% þeirra sem þátt tóku í könnuninni vissu af henni. Daniel Green, formaður nefndarinnar, sagði niðurstöður könnunarinnar benda til að áhorfendur væru ekki með á nótunum.  Við uppgötvuðum að meirihluti fólks veit ekki hvað stafrænt sjónvarp er,  sagði hann.  Ríkisstjórnin og BBC eiga mikið verk framundan við að fræða breskan almenning um breytinguna, sérstaklega þá sem eru yfir 60 ára aldri og þá sem búa í Skotlandi. 
BBC
