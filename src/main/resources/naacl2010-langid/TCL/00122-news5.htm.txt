
Isusumite na ng AFP-Provost Marshall ang rekomendasyon nito sa Judge Advocate General’s Office (JAGO) para agarang masimulan ang pagsalang sa court martial proceedings kina B/Gen. Francisco Gudani at Lt. Col. Alexander Balutan.
Kaugnay nito niliwanag naman ni AFP spokesman B/Gen. Jose Angel Honrado na walang kinalaman sa kontrobersyal na Executive Order 464 ng Pangulo ang asunto laban sa 2 Marine officers bagkus ay ang ginawa ng mga itong paglabag sa Articles of War 65 o willfully disobeying superior officers nang sumipot pa rin ang mga ito sa pagdinig ng Senado sa kabila ng pagbabawal sa mga ito ng pamunuan.
Kinumpirma naman ni AFP Public Information Office Chief Lt. Col. Buenaventura Pascual na nagdulot ng seryosong damage sa chain of command sa kabuuan ang ginawang pag-isnab nina Gudani at Balutan sa naturang order.
