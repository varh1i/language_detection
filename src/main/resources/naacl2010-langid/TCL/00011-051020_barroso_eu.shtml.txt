José Manuel Barroso, az Európai Unió elnöke levélben javasolja az Európai Parlamentnek, illetve Tony Blair brit miniszterelnöknek, az EU soros elnökének, hogy az Unió hozzon létre külön pénzalapot a globalizáció okozta szociális nehézségek enyhítésére. 
A BBC által látott levéltervezetben Barroso javasolja azt is, hogy 2009-ben átfogóan vizsgálják felül az EU költségvetését. 
Barroso levele mind Nagy-Britannia mind pedig Franciaország számára tartalmaz fontos elemeket. E két állam összetûzése akadályozta meg ugyanis júniusban a költségvetésrõl szóló megállapodás létrejöttét. 
Noha az általa globalizációs-alapnak nevezett javaslat mellett nem szerepel összeg, az ötletet feltehetõen üdvözli majd Chirac francia elnök. 
Tony Blair viszont, aki szeretné csökkenteni a mezõgazdasági terheket az Unió költségvetésében, bizonyára elégedett lesz azzal a javaslattal, hogy az Unió versenyképesebbé tételének érdekében a költségvetésnek maximum egyharmadát kutatásra és fejlesztésre kell fordítani és az évtized végéig felül kell vizsgálni az EU kiadásainak alakulását. 
Nagy-Britannia a jövõ heti, informális hampton court-i EU csúcson az asztalra teszi majd saját javaslatait, de Londonra egyre nagyobb nyomás nehezedik azért, hogy találjon kompromisszumos megoldást. 
Barroso most levelében megállapítja, hogy egy, a brit elnökség végén létrehozható megállapodás, kulcsfontosságú a kibõvült Európa hitelessége és hatékony mûködése szempontjából.
