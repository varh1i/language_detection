
IN Vandag in die Geskiedenis (Snuffelgids, 10 Oktober, bl. 11) is die argitek van die Afrikaanse Taalmonument verkeerdelik aangedui as Jan van Dijk. Dit was Jan van Wijk. 
In 'n berig, "US kry gou tweede satelliet" (4 Oktober, bl. S8), is geskryf: "SunSpace was ook vir die bou van die SunSat-satelliet verantwoordelik". 
Dit is nie korrek nie. Sunsat is in 1999 deur Nasa gelanseer en toe het SunSpace nog nie bestaan nie. Sunsat is in die negentigerjare geheel ontwikkel en gebou deur dosente en studente van die departement elektriese en elektroniese ingenieurswese van die Univer?siteit van Stellenbosch. Heelwat van hulle was later betrokke by die stigting van SunSpace as afwentelmaatskappy van die US binne die Unistel-groep van maatskappye. Met die nuwe satellietprojek is die kontrak op die US geplaas (wat opleiding sal verskaf) en word die bou van die satelliet gesubkontrakteer aan SunSpace, wat in Tegnopark buite Stellenbosch setel.
SakeBurger het verkeerdelik in 'n kop by 'n artikel, "Nuwe president van sakeskole wil met ander in Afrika saamwerk" (6 Oktober, bl. S6), geskryf dat prof. Frank Horwitz, direkteur van die Uni?versiteit van Kaapstad se nagraadse sakeskool, as president van die Suid-Afrikaanse genootskap van nagraadse skole vir sake en bestuur verkies is. Hy is verkies tot adjunk-president, soos korrek in die artikel genoem word. 
Stuur inligting oor die regstelling van foute in die koerant aan Die Burger se ombudsman, ?George Claassen, by ombudsman@dieburger.com, bel hom by 021 406 2108 of faks na 021 406 3826. 
Die Burger verwelkom voorstelle en kommentaar oor die koerant se inhoud. Lesers kan ook klagtes oor die inhoud by die Persombudsman van Suid-Afrika, mnr. Ed Linington, aanhangig maak by 011 788 4829 of 011 788 4837, faks 011 788 4990 of e-pos berylh@ombudsman.org.za.
