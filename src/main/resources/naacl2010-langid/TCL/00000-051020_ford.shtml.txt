Η αμερικανική αυτοκινητοβιομηχανία Φορντ ανακοίνωσε ζημιές που φτάνουν τα 284 εκατομμύρια δολάρια για το τρίτο τέταρτο του τρέχοντος έτους.
Ο επικεφαλής της εταιρείας Μπιλ Φορντ ο νεώτερος προειδοποίησε ότι θα κλείσουν μονάδες καθώς θα επιχειρηθεί η αναδιάρθρωση της εταιρείας τον επόμενο χρόνο.
Οι ζημιές της Φορντ είναι οι πρώτες από το πρώτο τέταρτο του 2003.
Ο κ Φορντ δεν έδωσε περισσότερες λεπτομέρειες για το πόσες και ποιες μονάδες θα κλείσουν ούτε και το μέγεθος των απολύσεων ρου εργατικού δυναμικού.
Τη περασμένη εβδομάδα η Τζένεραλ Μότορς μεγάλη ανταγωνίστρια της Φορντ ανακοίνωσε ακόμη μεγαλύτερες ζημιές που έφταναν το 1,6 δισεκατομμύριο δολάρια.
Σύμφωνα με τη Φορντ οι ζημιές οφείλονται στις υψηλές τιμές του πετρελαίου αλλά και στον ανταγωνισμό από την ’πω Ανατολή.
Ο κ. Φορντ προειδοποίησε ότι «έρχονται δύσκολες μέρες» για τον τομέα της αυτοκινητοβιομηχανίας και τόνισε ότι χρειάζονται ριζικές τομές.
Οι πωλήσεις αυτοκινήτων Φορντ στις ΗΠΑ σημείωσαν πτώση 1,3% το τρέχον έτος.
Ειδικά το Σεπτέμβριο οι πωλήσεις της Φορντ έπεσαν κατά 20% σε σχέση με την αντίστοιχη περίοδο του 2004.
