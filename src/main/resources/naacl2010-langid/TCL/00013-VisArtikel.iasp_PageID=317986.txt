FC Zulus fodboldnørder ligger som bekendt på et absolut bundniveau, når det kommer til fodboldtalent. 
Men til gengæld er de sjove at se på, og nu har tv-nørderne opnået en så stor kult-status, at de kan sælge lige så mange billetter, som deres forbilleder fra Brøndby og FCK. For Farum Park, hvor FC Zulus fodboldnørder på søndag brager sammen med deres ditto nørde-hold fra svensk tv, er totalt udsolgt. 
I de seneste tre år har Farum Park kun to gange før meldt 'totalt udsolgt', og det var til kampe, hvor FCK og Brøndby trillede med bolden.
