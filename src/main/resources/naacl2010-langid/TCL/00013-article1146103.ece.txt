Over 15 kvinner har svart på annonsen, ifølge selskapet som søkte etter strippere. 
"Dansere søkes til gentlemans club i Vestfold", sto det i annonsen som lå ute på Aetats nettside.
- Det er tydelig at dette er noe mange kan tenke seg, sier kontaktpersonen i annonsen, Håkon Larsen, til Tønsbergs Blad. 
Han jobber i Kapital Sikring, selskapet som har planer om å starte en strippeklubb i Tønsberg. 
Aetat beklager nå jobbannonsen: Ifølge interne regler skal ikke annonser for strippeklubber legges ut på deres hjemmeside. 
- Her har det skjedd en glipp, sier leder Ivar Skjold i Aetat Jobbservice Vestfold. 
Annonsen er nå fjernet. 
(Aftenposten.no)
 
 Tips en venn Skriv ut  Bli abonnent 
  
 Søk i våre artikler
