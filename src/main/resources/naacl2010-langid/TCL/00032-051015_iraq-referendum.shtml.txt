
 
دوى د اساسي قانون په پلوۍ کمپاين کاوۀ ، او خلکو ته يې د ډاډ ورکاوۀ چې رايه ورکول به خوندي وي او چارواکي به هر هغه څه وکړي چې د بغداد اوسيدونکي د رايې ورکولو لپاره هڅوي . 
د راېې اچولود مرکزونوگردچاپېره اغزي لرونکي تارونه او ډالونه لگول شوي دي.
د موټر بم بريدونو دمخنيوي لپاره د شخصي موټرو په کارونې بنديز لگول شوى دى، خو له دې سره سره د اخ او ډب د پېښو راپور ورکړشوى دى. 
د راېې اچونې له پيل نه وړاندې د سړک په غاړه يو ايښودل شوى بم والوزول شو او هم د شپې له پلوه په يوۀ بريد کې برېښنا بنده شوې وه، مگر اوس ديرو ځايونو ته برېښنا ستنه شوې ده.
کردان په شمال کې له ډېرې ليوالتيا سره رايې اچونې کې برخه اخلي. 
چارواکي هيله کوي چې زيات خلک به خپلې رايې وکاروي، او د پام وړ شمېر به ورڅخه د اساسي قانون په پلوۍ د "هو" رايه ورکوي، له دې سره په کمزوري فدرالي عراق کې د کردانو داخلي واکمنۍ ته قانونيت ورکول کيږي.
دلته رايه اچوونه په کراره پيل شوه، خو وروسته په کې تندي راغله. 
وړاندې خلکو ويل دوى د قانون تاييدولو ته ليواله دي ځکه له دې سره به هغوى دکردانو پۀ توگه د نقشې پر مخ راښکاره شي. له دوى څخه يوۀ تن ويل هر څوک چې د "نه" رايه ورکوي نۀ کردى او نۀ هم عراقى دى.
دا قانون به کردانوته د خپلې واکمنۍ حق ورکړي امنيتي چارې به د دوى لاس ته ورشي ، او د تيلو او غازو په گډون به د طبيعي زيرمو له گټو برخمن شي. 
ځيني سني عراقي مشران وايي دا فدرالي سيستم به د عراق په ټوټه کېدو تماميږي، خو کردي مشر مسعود بارزاني وايي" د هېواد يو موټي ساتلو لپاره همدا يوازينۍ لاره ده".
