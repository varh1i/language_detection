د پاکستان تر ادارې لاندې کشمير کې ډاکټران وايي چې په لسگونو زره کسان د تداوۍ په انتظار دي، زيات ېې په غرنيو سيمو کې دي چې هيڅ طبي مرستي ېې نه دي ليدلي. 
د لته په لوړو غرونو کې کليوال د بې سرحده ډاکترانو دروغتيايي ټيمونو گرد چاپېره راغونډ شوي دي. د لارې له خلاصېدو سره سم دا ډلې دلته راغلې وې چې سخت ژوبل معلوم او روغتون ته يې واستوي. 
اوس يو ځل بيا دا ډلې دې ځاى ته رارسېدلي دي چې د ناروغيو د مخنيوي په لړ کې مرسته وکړي. دلته د ناروغيو ستر گواښ موجود دى ځکه چې زيات روغتيايي ټيمونه تراوسه خلکو ته نه دي رسيدلي.
خلک وايي دا چې کورونه يې له منځه تللي يا هم زيانمن شوي دي نو د هغوى تر ټولو لومړنۍ اړتيا خيمې دي. په دې سيمې کې سخت ژمي ته تر يوې مياشتې کم وخت پاتې دى.په شاو خوا لوړو غرونو له وړاندې نه واوره ورېدلې ده.
يوۀ کليوال ويلي دي دوى سهار وختي دلته د مرستو ترلاسه کولو لپاره راځي او له انتظار وروسته تش لاس ستنيږي.
اخواد متحده مجلس عمل مخالف اتحاد مشر، قاضي حسين احمد، دده په خبره زلزله ځپلو سره په مرستو کې د پاتې راتلو له امله د ولسمشر جنرال پرويز مشرف د استعفى غوښتنه کړې ده.
