Da Viborg og AaB mødtes på Viborg Station for godt en måned siden, blev det til en sejr på 2-0 til hjemmeholdet. 
Samme udgang på kampen blev det, da de to hold tørnede samme sted lørdag eftermiddag i Superligaen.
Men der holder lighederne også op.
For selv om holdopstillingerne var næsten de samme, virkede det som om, at det var to helt andre hold, der var på banen lørdag, for defensiv forsigtighed var skiftet ud med underholdende angrebslyst. 
4154 tilskuere så Viborgs sejr komme i hus efter en flot fodboldkamp, hvor begge hold var kommet på grønsværen for at angribe. 
Derfor blev det da også en særdeles underholdende forestilling med masser chancer i begge ender, og hvor Viborgs Christopher Poulsen og Jose Mota stod for scoringerne.
