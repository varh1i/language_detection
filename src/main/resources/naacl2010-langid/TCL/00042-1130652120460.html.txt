
Voor de eveneens afzwaaiende penningmeester Hein Blocks is nog geen geschikte vervanger gevonden. Een commissie die namens de ledenraad van Ajax handelt en wordt voorgezeten door Uri Coronel, is belast met het zoeken van vervangers voor Nuninga en Blocks. Beiden stapten vorige week uit het Ajax-bestuur vanwege een verschil van inzicht met voorzitter John Jaakke,
Coronel maakte als commercieel bestuurslid tussen 1989 en 1998 deel uit van het bestuur-Van Praag. Hij coördineerde voor Ajax de bouw van de Amsterdam Arena.
Hennie Henrichs is erelid van de club en afkomstig uit de amateurtak van Ajax waar hij ook zelf actief was. Hij was nauw betrokken bij het op poten zetten van jeugdcomplex De Toekomst, in de schaduw van de Arena. 
Henrichs maakte van 1989 tot 2000 deel uit van het college dat werd gevormd door voorzitter Michael van Praag, secretaris Uri Coronel en penningmeester Arie van Os. In maart 2000 besloot hij zich solidair te verklaren met Jan Wouters, die vanwege tegenvallende resultaten op non-actief werd gesteld.
