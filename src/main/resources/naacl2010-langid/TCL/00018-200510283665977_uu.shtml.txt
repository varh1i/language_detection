
Romaniasta viikko sitten löytynyt kuollut harmaahaikara kantoi lintuinfluenssan vaarallista muotoa, vahvisti maan talousministeriö perjantaina. 
Virusta kantanut haikara löytyi läheltä Moldovan rajaa.
Ministeriö kertoi lausunnossaan, että lintuinfluenssa osoittautui Britanniassa tehdyissä kokeissa H5N1-tyypiksi, joka voi tarttua myös ihmiseen. Se ei tartu kuitenkaan kovin helposti linnuista ihmiseen. Kaakkois-Aasiassa tautiin on kuollut yli 60 ihmistä kahtena viime vuotena.
Romaniassa on tavattu aiemminkin H5N1-virusta. Tapaukset ilmenivät tässä kuussa Tonavan suistoalueella. 
